بازيگر زن در سينماي ايران

نفر از بازيگران سينماي ايران را زنان تشكيل مي‌دهند كه اين ميزان 6 / 22 درصد از مجموع بازيگران كشور است .

آمارهاي موجود درباره دست‌اندركاران سينمايي كشور نشان مي‌دهد كه بيشترين حضور زنان در صنعت سينما در بخش چهره‌پردازي سينما نمود يافته است .

براساس اين آمار ، 50 تن از چهره‌پردازان سينما زن هستند كه حدود 4 / 38 درصد از كل جامعه چهره‌پردازان هستند .

در جايگاه بعدي زنان تدوينگر قرار گرفته‌اند ، به گونه‌اي كه 12 زن يا به عبارتي ديگر 2 / 29 % از تدوين كنندگان سينما ، زنان مي‌باشند و در رتبه سوم نيز زنان طراح سينما هستند كه با حضور 42 نفر ، 7 / 23 درصد از جامعه طراحان را تشكيل مي‌دهند .

يكي از مايوس كننده‌ترين وجوه حضور زنان در زمينه كارگرداني است كه از مجموع 109 نفر كارگردان تنها شش زن در اين حرفه فعال هستند .

اما آنچه به اين وجه مايوس كننده مايه اميدواري مي‌بخشد ، حضور كيفي پررنگ زنان كارگردان سينماي ايران است كه از جمله مطرح‌ترين فيلم‌هاي سينمارا ساخته‌اند .

هر چند زنان كم فيلم مي‌سازند ، اما در ميان منتقدان و نويسندگان سينمايي كشور فعاليت بيشتري دارند و از 155 منتقد و نويسنده سينمايي ، 29 كرسي را به خود اختصاص داده‌اند ، اين در حالي است كه سهم آنها از تدريس رشته سينمابسيار ناچيز است و از 33 مدرس سينما ، تنها دو نفر زن هستند .

در زمينه فيلم‌نامه‌نويسي نيز ، از جمع 60 نفره فيلم‌نامه‌نويسان كشور ، منيرو رواني پور ، انسيه شاه حسيني ، زهرا حاتمي ، زهرا بازرگاني ، مينو فرشچي و نوشابه اميري از ميان زنان فعال هستند .

يكي از نكات جالب كه شايد كمتر كسي بداند ، آن است كه زنان در سينماداري نيز فعال هستند و حضور شش تن از آنها در ميان 120 سينمادار كشور به چشم مي‌خورد . تهيه كنندگان سينماي كشور نيز كه 112 نفر هستند در جمع خود پذيراي حضور 4 زن تهيه كننده مي‌باشند .

حضور دو فيلم‌بردار ، دو عكاس ، دو موسيقيدان و يك صدابردار زن ، نشان مي‌دهد حضور زنان در اين بخش‌هاي صنعت سينما هنوز بسيار كم‌رنگ است .

گفتني است يكي از دو زن عكاس سينماي ايران ، غوغا بيات است كه از مطرح‌ترين عكاسان سينماي كشور محسوب مي‌شود .