مدرسه چه تأثيري بر رفتار دانش‌آموزان دارد ؟

در خانواده‌اي كه بيش از يك نسل فرزندان موفق به جامعه تحويل داده است ، نبايد وراثت را عامل مهمي بدانيم .

موفقيت يكي از اعضاي خانواده براي سايرين انگيزه است .

سنت‌هاي خانواده كودكان را قادر مي‌كند تا علاقه خود را دنبال كنند و آن را با تمرين و تلاش پرورش دهند .

براي مثال وقتي مي‌شنويم لابيگ پسر داروخانه دار بود نبايد تصور كنيم استعداد و توانايي او در شيمي ارثي است ، بلكه محيط خانواده‌اش به او امكان داد به دنبال علاقه‌اش برود .

در سني كه اكثر كودكان از شيمي چيزي نمي‌دانند ، او با بسياري از موضوعات مورد نظرش در شيمي آشنا شد .

والدين موزارت به موسيقي علاقه‌مند بودند ، اما استعداد او ارثي نبود . خانواده‌اش مي‌خواستند او به موسيقي علاقه‌مند شود .

پس او را تشويق و با موسيقي آشنا كردند .

با نظري بر زندگي افراد موفق درمي‌يابيم كه آنان از همان سال‌هاي اول كودكي آموزش را شروع كردند .

آنان در 4 سالگي پيانو مي نواختند .

هنگامي كه خيلي كوچك بودند براي ساير اعضاي خانواده داستان مي‌نوشتند .

علاقه آنان گذرا و موقت نبوده است .

بلكه خود انگيزه‌اي براي يادگيري داشتند و آموزش آنان جامع بوده است .

هيچ معلمي نمي‌تواند محدوديت‌هاي كودكي كه فكر مي‌كند استعداد كمي براي پيشرفت دارد ، برطرف كند .

معلمي كه به كودك مي‌گويد : تو در رياضي استعداد نداري كار خودش را راحت و كودك را دلسرد مي‌كند .

من خودم در اين مورد تجربه داشته‌ام .

چند سالي رياضي‌ام ضعيف بود .

كاملاً به اين نتيجه رسيده بودم كه استعدادي در رياضي ندارم .

خوشبختانه يك روز با حيرت فراوان متوجه شدم كه مي‌توانم كاملاً مسئله‌اي را درست حل كنم اين موفقيت نظر من را كاملاً نسبت به رياضي عوض كرد .

من كه قبلاً علاقه‌اي به رياضي نداشتم ، حالا از آن لذت مي‌بردم و از هر فرصتي براي افزايش توانايي ام استفاده مي‌كردم .

در نتيجه يكي ازبهترين شاگردان در رياضي شدم .

حتي در كلاس‌هاي پرجمعيت هم مي‌توان تفاوت بين كودكان را تشخيص داد .

اگر ما خصوصيات كودكان را بشناسيم ، بهتر مي‌توانيم كلاس را اداره كنيم .

گرچه كلاس‌هاي پرجمعيت مانع موفقيت است و مشكلات برخي شاگردان مشخص نمي‌شود ، ولي معلم بايد تا حد امكان همه شاگردانش را بشناسد .

هميشه در كلاس‌ها كودكان مختلفي هستند . ما بايد مانع رفتارهايي شويم كه باعث شكست يا مشكلات بعدي براي كودكان مي‌شود .

اصلاح آن در كودكي راحت‌تر است در غير اين صورت در بزرگسالي نتايج بدي به دنبال دارد .