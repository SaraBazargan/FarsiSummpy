الگوي مسكن كوچك روحيات خانواده ايراني

اشاره : كوچك‌ترين هسته هر اجتماع با پيوند دو نفر به عنوان زن و مرد تشكيل مي‌شود .

با گسترش الگوي خانواده هسته‌اي و زوال خانواده گسترده ، خانواده با وجود زن و مرد و بچه‌ها كه احتمالاً تعدادشان دو يا سه نفر است ، معنا مي‌يابد .

كشور ما مانند بسياري از كشورهاي ديگر از الگوي خانواده هسته‌اي استفاده مي‌شود .

اما پرسش اينجاست ، آيا خانواده هسته‌اي ايراني ، داراي عملكرد مشابه با خانواده هسته‌اي جامعه غربي ، مثلاً ايتاليا يا فرانسه است ؟

يا اينكه خانواده هسته‌اي در ايران عملكردي متفاوت دارد كه بعضاً با ساختار اصلي خانواده هسته‌اي در تعارض است ؟

براي مثال ، يكي از مشخصات بارز خانواده هسته‌اي ، زندگي كردن پدر و مادر به همراه فرزندان در آپارتمان‌هاست .

آپارتمان‌هايي كه تحت تأثير الگوي مسكن بهينه با متراژهاي 7060 متري و در برخي موارد كمتر ، در حقيقت به خوابگاه ساكنان 34 نفري تبديل شده‌اند و در كشور ما نيز از اين شيوه سكونت الگوبرداري شده است .

در اين نوشته قصد داريم ، با نگاهي گذرا ، پديده مسكن كوچك را در كشور مورد بررسي قرار دهيم .

واقعيت آن است كه خانواده را به غير از كالبد آن كه شامل صورت و شكل ظاهري آن از قبيل تعداد اعضاي آن است ، بايد از بعد روابط اجتماعي نيز مورد بررسي قرار دهيم .

افراد خانواده ، به دليل نوع جنسيت و اختلاف سني كه با يكديگر دارند ، روابط شان هميشه هماهنگ نيست .

نحوه گذران اوقات فراغت ، سرگرمي‌ها ، نوع ارتباطات با سايرين ، نحوه استفاده از اوقات مفيد و كارآمد و … تمام اعضاي خانواده ، برحسب سن و جنس و نقشي كه در خانواده برعهده دارند ، متفاوت است .

بديهي است ، وقتي ما بعد مسكن را كوچك مي‌كنيم ، براي رفتار هر يك از اعضاي خانواده محدوديت قايل مي‌شويم و همين مسئله ، سبب برهم خوردن تعادل روحي و رواني اعضاي خانواده مي‌شود .

از طرف ديگر ، تعريف خانواده در هر جامعه با جوامع ديگر متفاوت است به عبارتي اينكه ما چه انتظاري از اين نهاد اجتماعي ( خانواده ) داريم و چه كاركردي براي آن قايل مي‌شويم ، خود مسئله‌اي است كه بايد به دقت بدان توجه شود .

در فرهنگ ما نهاد خانواده مساوي است با پرورش و تربيت فرزندان .

به طور كلي اين پرورش در زمينه‌هاي مختلف است كه از آموزش تا بازي و تفريح را شامل مي‌شود .

در جوامع غربي بچه‌ها بيشتر ساعات خود را در بيرون از خانه مي‌گذرانند .

مكان‌هاي آموزشي مانند مهدهاي كودك و مدرسه به عنوان مكان‌هايي هستند كه بچه‌ها در آنجا هم درس مي‌خوانند و هم تكاليف خود را انجام مي‌دهند و باز در كنار آن چندين فعاليت تفريحي و آموزش جنبي ديگر را نيز انجام مي‌دهند و سپس به منزل باز مي گردند .

درحالي‌كه در جامعه ما تمام اين مسئوليت‌ها برعهده اعضاي خانواده به خصوص مادر نهاده شده است .

مادري كه خود بچه را به مدرسه مي‌برد و با خود ، او را به منزل باز مي‌گرداند .

در منزل نيز مانند يك معلم در انجام تكاليف به او كمك مي‌كند و در مواقعي ناچار است ، براي گذران اوقات فراغت او در منزل ، خود اقدام كند .

بچه‌ها نياز به بازي و جست‌وخيز دارند اين در حاليست كه بازي آنان مانع از مطالعه فرزند يا فرزندان ديگر خانواده مي‌شود .

در يك جمع‌بندي كلي بايد گفت : در كشورهاي غربي ، اگر الگوي مسكن را به 5040 متر كاهش داده‌اند ، در عوض به طور كلي در شيوه زندگي خود تحول بوجود آورده‌اند .