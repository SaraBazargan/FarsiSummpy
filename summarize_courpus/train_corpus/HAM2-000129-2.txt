فراسوي مرزها

وضعيت نابسامان مديريتي در بي بي سي

جان سارجنت خبرنگار باسابقه بي بي سي پس از سي سال فعاليت در بنگاه سخن‌پراكني بريتانيا ، آن را ترك مي‌كند تا به آي تي وي ( تلويزيون مستقل ) انگليس بپيوندد .

جان سارجنت 53 ساله كه از سال 1988 ميلادي خبرنگار سياسي ارشد بي بي سي بوده است ، به عنوان دبير سياسي آي تي وي مشغول به كار خواهد شد .

سخنگوي بي بي سي گفت ، سارجنت به مدت 30 سال كار حرفه‌اي براي بي بي سي ، اكنون با بهترين شرايط ممكن اين بنگاه را ترك مي‌كند .

به اعتقاد تحليل گران مسائل رسانه‌اي در انگليس ، بي بي سي در سال‌هاي اخيردچار ركود و نابساماني شده و بسياري از بينندگان و شنوندگان خود را از دست داده است .

به گزارش مطبوعات انگليس آي تي وي تلاش دارد از وضعيت نابسامان مديريتي بي بي سي استفاده كرده و بينندگان شبكه تلويزيوني داخلي بنگاه سخن‌پراكني بريتانيا را به خود جلب نمايد .

محدوديت‌هاي تلويزيوني انگليس براي يوگسلاوي انگليس براي اين كه اجازه ندهد تلويزيون دولتي يوگسلاوي از اسلوبودان ميلوشوويچ رئيس جمهور اين كشور حمايت كند ، صادرات لوازم تلويزيون را به يوگسلاوي محدود مي‌كند .

به گزارش رويتر از لندن ، وزيرمشاور در امور خارجه انگليس گفت : اين محدوديت كه از 5 ژانويه به اجرا گذاشته شد ، شامل دوربين‌هاي تلويزيوني ، فرستنده ها ، ايستگاه‌هاي زميني ماهواره وايستگاههاي رله تلويزيوني نيز مي‌شود .

پاكستان مجوز تأسيس تلويزيون‌هاي خصوصي را صادر كرد جاويد جبار ، مشاور رئيس اجرايي پاكستان در امور اطلاعات و مطبوعات گفت : دولت قصد دارد شبكه‌هاي تلويزيون كابلي خصوصي در اين كشور را راه‌اندازي كند .

وي همچنين گفت : در اين مورد پيشنهادي در جلسه هيئت دولت مورد بررسي قرار گرفت و براي نهايي ساختن آن ، يك كميته شامل وزارتخانه‌هاي ارتباطات ، اطلاعات و توسعه مطبوعات ، فرهنگ و دارايي تشكيل شده است .

وي افزود : تلويزيون‌هاي كابلي خصوصي همچنين در شهرهاي بزرگ تأسيس خواهد شد .

در عين حال گفته مي‌شود دولت پاكستان قصد دارد براي مبارزه با تبليغات هند عليه پاكستان يك كانال جديد خبري تلويزيوني را راه‌اندازي كند .