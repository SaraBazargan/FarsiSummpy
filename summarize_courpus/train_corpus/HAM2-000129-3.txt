بچه‌ها از چه مي‌ترسند ؟

كودك 3 ساله شما آنقدر نترس به نظر مي‌رسد كه در پارك جست‌وخيزكنان از شما دور مي‌شود ( البته نه آن‌چنان‌كه شما را نبيند ) در اين سنين كودكان نياز دارند حس استقلال را تجربه كنند ، اما هميشه حضور والدين به عنوان حامي در لحظه خطر براي آنان الزاميست و به همين دليل كودك 2 ساله‌تان هنگامي كه شما رانمي بيند وحشت‌زده مي‌شود ، اما يك كودك بزرگ‌تر به آن درجه از درك جدايي رسيده است كه نبود شما را با ترس از تنهايي تشخيص دهد پس فرزند 3 ساله‌تان كه از سپردنش به مهد كودك معترض است با كودكي كه به دليل رفتن دوستش به منزل گريان است وجه مشتركي از لحاظ ترس مخصوص به خود دارند .

اما اگر كودكتان از بازگشت شما يا دوستش مطمئن بشود از اضطراب رهايي خواهد يافت .

در 2 سالگي ترس از چيزهاي ناشناخته به صورتي پيچيده ظهور مي‌كند ؛

در هنگام شامپو زدن موهايش ، به دليل ترس و ناآشنايي به تاريكي ناگهاني در هنگام بسته بودن چشم‌هايش او را گريان مي‌كند و نظر به داشتن خيال‌پردازي شديد در اين سن يك سر و صداي عجيب و غريب او را وحشت‌زده مي‌سازد .

در كودكان 3 تا 4 سال ، معمولاً حس كنجكاوي قوي‌تر از ترس است ؛

پس او آمادگي مقابله با پيش آمدها را با حركات ناگهاني و اعجابانگيز شبيه پرش سوپرمن از روي يك ديوار را دارد و بهتر است قبل از اقدام او ، مسائل ايمني را به او گوشزد كنيد .

ما نمي‌توانيم از چيزهايي كه بلندتر از ما است بپريم چون صدمه مي‌بينيم همچنين ممكن است ترس عميقي از اشيا مانوس اتاقش داشته باشد كه آنها را در تاريكي به صورت هيولايي در كمين سايه‌ها تجسم كند .

پس شما مي‌توانيد با قرار دادن يك چراغ قوه در كنار رختخوابش و يا خواندن كتاب‌هاي داستان براي او در به كنترل در آوردن احساساتش مخصوصاً ترس به او كمك كنيد .

همچنان كه فرزندتان بزرگ‌تر مي‌شود سعي مي‌كند تا اولين تلاش‌هاي آزمايشي را براي به كنترل در آوردن ترسش به كار برد و شما مي‌توانيد به او آزادي واعتماد براي كشف و آزمايش چيزهاي جديد وتواناييهايش را به او داده و آماده باشيد تا در هنگام لزوم به او كمك كنيد .

فرزند 4 تا 5 ساله شما ممكن است با شنيدن داستان‌هاي ترسناك درباره ارواح و جادوگران ترس جديدي را تجربه كند .

پس بهتر است سياست به خرج داده و از او بخواهيد آنچه را كه موجب ترسش شده به تصوير كشيده ، مچاله كرده و سپس دور اندازد .

اگرچه فرزند 5 ساله شما تجربه زيادي در محيط‌هاي اجتماعي داشته است ، اما هنوز او به هنگام ورود به گروه جديدي از بچه‌هاي پرسرو صدا نياز دارد تا حداقل تا پيدا كردن يك هم‌بازي به انتظارش بايستيد سپس با او خداحافظي كنيد .

با احترام به احساسات فرزندتان و دادن فرصتي براي روبه‌رو شدن با اضطرابش ، به او مهارت‌هاي لازم براي مقابله با مشكلاتش در آينده را خواهيد آموخت .

كودكي كه مي‌داند چگونه احساس ترسش را مهار كند و با مدد از استعدادهاي دروني‌اش از عهده مبارزات جديد در اين دنياي بزرگ برآيد ، موفق خواهد بود .

كودك 5 تا 7 سال درك و نگراني بيشتر درباره مرگ دارد زيرا او در ابتداي شناخت محتواي مرگ است ؛

حتي چيزهايي به بي‌اهميتي خاكستري شدن موهايتان مي‌تواند موجب نگراني او شود ؛

اگر بايد در مراسم خاك‌سپاري عزيزي شركت كند آنچه را كه اتفاق خواهد افتاد برايش توضيح دهيد و دركنارش بمانيد تا در هنگام نياز به او آرامش ببخشيد .

به سئوالاتش در مورد مرگ صادقانه اما اميدواركننده جواب دهيد .