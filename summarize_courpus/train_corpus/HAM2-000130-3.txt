دستاورد بزرگ كانت

با دستاورد فكري كانت ، انسان از حوزه اصالت روابط جمعي به حوزه روابط اصالت فرد پاي گذاشت .

كانت براي نخستين بار چه در آموزه‌هاي تجربي و چه انساني ( نظري ) عقل فعال را بنياد نهاد ، او با عقل فعال انسان را از موجودي منفصل به موجودي فعال بدل ساخت .

فروزان آصف نخعي كانت در وصف انديشه خود مدعي است كه براي فهم گذشته ، حال و آينده بشريت ، متفكران ناچارند انديشه او را با دقت زايدالوصفي از نظر بگذرانند ، بي‌ترديد كانت نيز از بستر زماني و مكاني خود جدا نيست ولي چه عاملي باعث مي‌شود تا دوهزار سال تاريخ انديشه در يك سو و تاريخ عصر روشنگري و بويژه تفكرات كانت در سوي ديگر قرار بگيرد .

استاد فروغي در سير حكمت در اروپا معتقد است در سلسله حكما و فيلسوفان و متكلمان انديشه تنها كانت را مي‌توان باربالنوع‌هاي فلسفه افلاطوني و ارسطويي مقايسه كرد ، زيرا وي بويژه در بخش منطق مكمل و تكميل كننده همان اصولي است كه ارسطو در منطق واضع آن است .

بي‌ترديد بزرگ‌ترين دستاورد فكري كانت ، افزايش روش ذهني تركيب بر تحليل دكارتي است ، تركيب زمينه ساز نظريه‌پردازي و تدوين دكترين در عصر جديد است او با دقت زايدالوصفي به اين مهم نايل آمد كه آنچه هيوم درباره ماده و ابتناي وجودي آن بر ذهن بشر مي‌خواند صحيح است .

تنها روش استقرا را براي اين فهم مصالح درستي نمي‌دانست ، از اين رو به قياس مبتني بر تجربه روي آورد ، همان موضوعي كه در نئوكانتي ها همچون پوپر ، به تئوري نورافكن مشهور شد ، بر اساس اين تئوري اين عقل انسان است كه با پيوند دادن كليات ، راه را بر كشف جزئيات آشكار مي‌سازد و عقل با همكاري تخيلات ، توهمات ، پرسش‌ها و فرضيه‌هاي علمي و غيرعلمي ، راه خود را براي ساختن جهان هموار مي‌سازد .

كانت براي نخستين بار چه درآموزه‌هاي تجربي و چه انساني ( نظري ) عقل فعال را بنياد نهاد ، او با عقل فعال انسان را از موجودي منفعل به موجودي فعال و اكتيو بدل ساخت تركيب را در دسترس عقل قرار داد و آنچه بر مبناي وجدانيات ، اخلاقيات و مسائل مربوط به متافيزيك مي‌شد به فرد و قوه اخلاقي وقوه داوري يا حكم واگذار نمود .

از اين رو است كه براي نخستين بار در تاريخ حيات بشر سوژه ( ذهنيت شناسنده ) به ابژه ( عينيت قابل شناسايي ) تبديل شد و اومانيسم انفجار علمي را از مسير تفكر انتقادي ميسر كرد ، هرچند كه با نقصان‌هاي بسيار جذابي نيز دست به گريبان بود .

با دستاورد فكري كانت ، انسان از حوزه اصالت روابط جمعي به حوزه روابط اصالت فرد پاي گذاشت .

مدنيت و قرارداد مفهومي ديگر به خود گرفت ، انديشه‌هاي كهن قرون ميانه از هم پاشيد و نظام حقوقي منجمد راسامان ديگري داد .

همه اين دستاوردها ناشي از ايجاد يك تمايز ميان هست و بايد بود .

هست و بايدي كه براي يافتن حيات ، نياز به كشف بزرگ بشريت يعني عقل فعال ، تركيب كننده و افزايش دهنده داشت كشفي كه ميان عقل نظري با عقل عملي ( اخلاق ) و قوه داوري يا حكم مرزهاي تعيين كننده مي‌كشيد ، همان كاري كه ارسطو ضمن اشاره به آن ازپرداختن دقيق به آنها ناتوان بود ، شايد اين امر نياز به هزاران سال تكامل علمي داشت تا بشر بدان دست يازد .

كانت متدلوژي‌اي ارائه كرد كه انسان را به صورت فرد و سازنده و ايجادكننده جهان كه پوپر از آن به سه جهان مغز ، كتاب و طبيعت ياد كرده و رابطه علي ميان آنان را روشن ساخت از آموزه‌هاي ما قبل خود رهايي بخشيد و در جهان نويني كه موءلفه اساسي آن با خود مرجعي به جاي ديگر مرجعي سامان مي‌يافت رها ساخت .

بدين سان عقل از جايگاه اشرافي خود به زير كشيده و ميان همه آدميان به يك نسبت توزيع شد ، و از همه مهم‌تر آنكه بدنبال چنين واقعه‌اي ، بازار حقيقت‌فروشان در ميان ارباب كليسا سخت رو به كسادي گذاشت و حق متكثر در عقول حقيقت جوي آدميان نور شمعي را پرتو افشاني نمود كه عصر روشنگري محصول آن شد .

شايد بين همه اديان و فرهنگ‌ها مشترك است ، همين اصل است كه كانت روي آن تأكيد مي‌ورزد مبني بر اينكه آنچه را كه براي خود نمي‌پسندي ، براي ديگران هم نپسند .

اما اين يك قاعده شخصي است ، يعني ممكن است خيلي آدم‌ها اصلاً به آن باور نداشته باشند و خيلي‌ها در زندگي هيچ گاه اين پرسش به ذهنشان نرسيده باشد .

فكر مي‌كنم اگر اين قاعده را عام كنيم ، مشكلات فراواني را فراروي خود ايجاد كرده‌ايم .

دكتر ضيمران : پياژه و طرفدارانش زندگي يك طفل را از دوران تولد تا مرگش مورد توجه قرار دادند ، در همه اين اطفال اخلاق را در مراحل گوناگون تطور اخلاقي ديده‌اند