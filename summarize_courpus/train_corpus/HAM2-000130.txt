انسان مثبت انديش ، به دنبال يافتن بهترين راه حل براي مشكلات است .

ديروز ، در بخش نخست گفت‌وگوي همشهري با دكتر مسعود غفاري ( استاد دانشگاه علامه طباطبايي ) در باره نقش و جايگاه آموزش در خانواده‌ها ، پس از بيان مقدمات و تعاريف اوليه ، دكتر غفاري از تربيت انسان درجه يك سخن گفت و در اين خصوص گفت وگوكننده با وي اختلاف نظر پيدا كرد .

آنچه در پي مي‌آيد ، بخش دوم و پاياني اين گفت‌وگوست كه به جنبه‌هاي ديگري از وظايف خانواده‌ها در قبال آموزش فرزندان خود مي‌پردازد .

با توجه به تعريفي كه شما از فرد درجه يك ارائه كرديد و شش عامل را ذكر كرديد بسياري از مردم پيرو اخلاق ، با نشاط و … هستند ، همان طور كه خيلي‌ها هم نيستند .

اين همه اجحاف كه مي‌شود .

آيا نمي‌توان نيمه پر ليوان را نگاه كرد ؟

ايده آل نگري مي‌شود . شما يك فروشنده ، صاحبخانه ، پزشك ، مسافركش را ببينيد .

به اين جمله توجه كنيد كه خانواده ، كارخانه انسان سازي است .

هر خانواده محصول ويژه خودش را بيرون مي‌دهد اگر اين طور كه شما مي‌گوييد و درست باشد و انسان‌هاي پيرو اخلاق هم وجود دارند و كم هم نيستند ، آنها بي‌شك محصول خانواده‌هايي هستند كه پدر و مادر به صورت غيركلامي اخلاق را رعايت كرده‌اند .

بنابراين مهم‌ترين گامي كه به نظر من خانواده‌ها بايد طي كنند - اگر كلاس هم نبينند ، مطالعه هم نكنند و آموزش هم نبينند - بايستي بكوشند كه يك ارزيابي از رفتار خودشان صورت دهند و رفتارهاي بد خودشان را حذف كنند .

مثلاً با يكي از اعضاي خانواده خود و نزديك‌ترين كساني كه ارتباط دارد ، اختلافي پيدا مي‌كند و در حال قطع رابطه با يكي از بستگان خود است .

روش‌هايي كه در اين رابطه به ذهن هر فرد مي‌رسد و مي‌خواهد به آن عمل كند ، ممكن است يكي از اين موارد باشد .

مثلاً در يك فرصت مناسب به شديدترين انتقادها بپردازد .

به قطع رابطه تا آن جا ادامه دهد كه طرف مقابل از او عذرخواهي كند .

با قطع رابطه شروع به غيبت و بدگويي كند .

دنبال شخص ثالثي مي‌گردد تا آنها را آشتي بدهد .

كسي هم ممكن است منتظر باشد تا گذر زمان مسئله را حل كند .

آخرين نفر هم كسي است كه فكر مي‌كند در اين اتفاق بدي كه رخ داده ، نقش او چه بوده است .

بدون ترديد در اختلافي كه بين دو نفر پيش مي‌آيد ، هيچ وقت صددرصد خطا با يك نفر نيست ، هر چند خيلي هم اندك باشد .

مثلاً با خود بگويد من بودم كه به او اجازه سوءاستفاده دادم .

من بودم كه به او امكان دادم تا در زندگي شخصي ام دخالت كند .

انسان توانا ، مثبت انديش و درست انديش كسي است كه به دنبال بهترين راه حل براي حل مشكلات خودش باشد اگر من يا شما شخصي هستيم كه در هر اتفاق ناگواري كه پيش مي‌آيد به دنبال خطاهاي خودمان هستيم و سعي مي‌كنيم كه با آن دوست يا خويشاوند كه مشكلي پيدا كرده‌ايم به عنوان يك انسان بالغ گفت‌وگو كنيم ، در آن صورت انسان توانايي هستيم .

حل كردن مشكلات خانواده ، بسيار موءثر است .

امروزه يكي ازگرفتاريهاي ما اين است كه پدر و مادر يكديگر را در خانه و در حضور فرزندانشان تحقير مي‌كنند .

هرچند در ظاهر به خودشان آرامش بيمارگونه مي‌بخشند ، ولي بزرگ‌ترين آسيب را در نهايت به خانواده مي‌زنند .

هرگاه در محيط خانه بزرگ‌ترها كوچك شدند ، كوچك‌ترها هرگز بزرگ نخواهند شد .

تفاوت كارروانشناسان و پزشكان در اين است كه نتيجه كار يك پزشك حداكثر تا يك ماه معلوم مي‌شود و امكان پرداختن به درمان وجود دارد .

در حالي كه نتيجه كار روان‌شناسان چندين سال بعد معلوم مي‌شود و آن هنگامي است كه ديگر امكان هيچ مانوري وجود نخواهد داشت .