انقلاب اطلاع‌رساني 25 سال آينده را شكل مي‌دهد .

انقلاب اطلاع‌رساني كه به تمام عرصه‌هاي زندگي نفوذ كرده و ميوه‌هايي همچون رسانه‌هاي چندمنظوره و بازرگاني الكترونيك ثمر آورده است ، شكل دهنده 25 سال آينده خواهد بود .

تأثير انقلاب اطلاع‌رساني بر اقتصاد امروزه مانند تأثير انقلاب صنعتي بر اقتصاد كشاورزي قرن هجدهم است اين گفته ادوارد كورنيش رئيس انجمن جهاني آينده است كه مقر آن در امريكاست انقلاب اطلاع‌رساني حدوداً يك دهه پيش و با ابداع اينترنت آغاز شد كه يك شبكه اطلاع‌رساني چند رسانه‌اي است .

كارشناسان خاطرنشان مي‌كنند ، عصر جديد اطلاعات چهار ويژگي اساسي دارد : تمركززدايي ، جهاني‌شدگي ، همخواني و تفويض اختيار به افراد .

در نظم نوين اقتصادي كه شاخصه آن تغيير سريع و دايمي است ، دانش خزانه‌اي بي‌مانند است .

كورنيش در اين زمينه مي‌گويد : اطلاعات به سرعت به گرانبهاترين منبع جهان تبديل شده است كه با جايگزيني زمين ، انرژي ، نيروي كار و سرمايه ، ثروت توليد مي‌كند .

مللي كه مي‌كوشند جريان اطلاعات را محدود كنند ، خود را به ماندن در حالت كم توسعه‌يافتگي محكوم مي‌كنند .

گسترش رسانه‌هاي چندمنظوره ، فرايند آموزش را دگرگون خواهد كرد و نوع نظارت جديد پديد خواهد آورد كه از عقلانيت بيشتري برخوردار است و بهتر با نيازها و سطح هر دانش‌آموز مطابقت پيدا مي‌كند .

ايجاد واقعيت مجازي اين خطر را در بر دارد كه وابستگي‌هاي جديدي دور از مسئوليت‌هاي شغلي و خانوادگي در افراد پديد آيد كه باعث مي‌شود آنان به دنياي رايانه و رسانه‌هاي چند منظوره پناه برند .

با اين حال ، اين فن آوري در عرصه‌هاي ديگري همچون درمان ترس‌هاي بيماري گونه و ديگر حالات رواني انقلابي برپا كند .

پيتر دراكر ، اقتصاددان معتقد است : بازرگاني الكترونيك ( از طريق رايانه و اينترنت ) جرقه انقلاب فكري جديدي را خواهد زد .

وي اخيراً در نوشته‌اي ، اين گونه ابراز نظر كرد : در جغرافياي ذهني جديدي كه زاييده راه آهن است ، انسان بر فاصله فائق آمد در جغرافياي ذهني بازرگاني الكترونيك ، فاصله از بين مي‌رود در اين حالت ، فقط يك اقتصاد و يك بازار وجود دارد .

رقابت ديگر ، فقط جنبه محلي ندارد ، بلكه هيچ حد و مرزي نمي‌شناسد .

در جهان به هم پيوسته ، معضل مهاجران الكترونيك كاركناني كه آماده‌اند از فراي مرزي كار خود را انجام دهند - دردسري جديد براي بازرگاني بين‌المللي خواهد بود .

اين قبيل افراد كه به يمن استفاده از ابزار ارتباطي مجبور نيستند براي رسيدن به محل كار ، سوار مترو شوند ، در بسياري از زمينه‌ها با كاركنان در كشورهاي توسعه يافته رقابت خواهند كرد .

وانگهي ، چه بسا معني سنتي اشتغال رنگ ببازد .

ديگركارمند پشت ميزنشين و كارگر يدي وجود نخواهد داشت .

به جاي آنان كاركناني وارد عرصه مي‌شوند كه با رايانه‌هاي خود مهارتشان را در بازار جهان عرضه خواهند كرد .

با اين حال ، شكاف ميان شمال صنعتي و جنوب كم توسعه يافته ، احتمالاً باقي خواهد ماند .

وينتون سرف ازابداع كنندگان نخستين اينترنت مي‌گويد : فن آوري و خدمات اينترنت ، چه بسا شكاف عميق‌تري بين دارايان و نداران پديد آورد .