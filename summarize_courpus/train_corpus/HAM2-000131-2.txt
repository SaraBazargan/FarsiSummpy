استفاده نابينايان از اينترنت با فن آوري جديد

هر روزي كه مي‌گذرد ، افراد بيشتري براي دريافت اطلاعات به اينترنت روي مي‌آورند .

اما نابينايان كه نمي‌توانند آن همه اطلاعات روي صفحه‌هاي رايانه را بخوانند چه بايد بكنند ؟

فن آوري جديد در حال گشايش اينترنت به روي آنهاست .

گرچه برخي مسائل هنوز باقي مانده‌اند . به گزارش تلويزيون سي ان ان ، جودي ديكسون كه يك زن نابينا است ، آخرين خبرها را روي شبكه اينترنت دريافت مي‌كند .

فن آوري جديد كه ويژه نابينايان عمل مي‌كند ، اين كار را ممكن ساخته است .

ديكسون مي‌گويد : محتواي صفحه رايانه به زبان بريل خوانده مي‌شود .

اين حروف به شكل نقطه‌هايي روي صفحه ويژه نابينايان ظاهر مي‌شود .

ديكسون شركت كننده در يك برنامه كتابخانه كنگره آمريكا است كه به شبكه بريل موسوم است .

اين برنامه ، نابينايان را قادر مي‌سازد تا از محتويات 2700 جلد كتاب به زبان رايانه‌اي بريل ، بهره‌مند شوند .

وي مي‌گويد : با استفاده از اين برنامه ، ما مي‌توانيم تمام يك كتاب به زبان بريل را فوراً وارد حافظه رايانه خود بكنيم .

كتابي دوجلدي به نام سنگ جادوگر هست كه ويژه نابينايان توليد شده است .

اين كتاب ، بسيار حجيم و هزينه توليد آن حدود 75 دلار براي دو جلد است .

اما به كمك رايانه 20 برابر اين كتاب را مي‌توان به آساني در حافظه آن جاي داد و هنگام استراحت و سرگرمي مطالعه كرد .

تمام اين كارها را مي‌توان با يك رايانه قابل حمل ويژه نابينايان انجام داد .