مشاركت دموكراتيك در تعليم و تربيت هزاره سوم

با نگاهي به تجربه آموزش و پرورش در مجارستان بشر كنوني در پايانه هزاره دوم و آغاز هزاره سوم در اوج تكان ها و جهش‌هاي پي‌درپي تغيير و تطور شتابآميزي به سر مي‌برد كه ناگزير نظام تعليم و تربيت و فرايند ياددهي و يادگيري را نيز تحت تأثير قرار مي‌دهد .

بدون ترديد در شروع قرن بيست و يكم ، نظام آموزش و پرورش با مشكلات متعدد و اضطراب بسياري بويژه در ارتباط با جامعه ، اقتصاد و فرهنگ روبه‌رو خواهد بود .

در كلي‌ترين تقسيم‌بندي‌ها ، رويكرد متفاوت را مي‌توان در سياست‌هاي آموزش و پرورش كشورمان نيز مشاهده كرد .

از همين‌روست كه برجستگان و صاحب‌نظران پيشرو امر تعليم و تربيت در يونسكو همگي بر اين باور ، پا فشاري مي‌كنند كه بايد هر چه سريع‌تر در روش‌ها و نگرش‌هاي كنوني آموزش و پرورش جهان دگرگوني اساسي رخ دهد .

چرا كه هر فرايند يادگيري ، قبل از آن كه بستري براي انبار كردن اطلاعات و معلومات آماده باشد ، بايد زمينه‌اي براي طرح موقعيت‌هاي مبهم باشد و جريان آموزش در مدارس به جاي پاسخ مداري ، بايد سؤال مداري را ترويج كند .

تعليمات مدني و تمرين پديده شهروندي تعليم و تربيت با گردآوردن افراد و قبولاندن ارزش‌هاي مشتركي كه در گذشته شكل گرفته است ، ميسر نمي‌شود ، بلكه بايد به اين سوءالات كه براي چه و چرا با هم زندگي مي‌كنيم ، پاسخ داده و در روند زندگي ، به همه ، توانايي ايفاي نقشي فعال در نگرش به آينده جامعه داده شود .

بنابراين ، نظام تعليم و تربيت ، وظيفه صريح و ضمني آماده سازي افراد را براي اجراي نقش اجتماعي‌شان به عهده دارد در جوامع پيچيده امروزي ، شركت در امور مهم همگاني ، از ملاحظات سياسي بسيار فراتر مي‌رود .

در واقع هر روز همه اعضاي جامعه در محل كار ، در فعاليت‌هاي فرهنگي ، در انجمن‌ها يا شركت‌ها و يا در مقام مصرف كننده ، بايد به صورت انفرادي مسئوليت خود را در قبال ديگران بپذيرند .

بنابراين ، مدارس بايد با آشنا كردن مردم به حقوق و وظايف خويش و نيز با توسعه مهارت‌هاي اجتماعي و تشويق به كارهاي گروهي ، آنان را براي اجراي وظايف خودشان آماده كنند .

آمادگي براي مشاركت فعال در زندگي اجتماعي با گسترش اصول دموكراسي در سراسر جهان ، امري بيش از پيش شناخته شده براي تعليم و تربيت است در اين ارتباط ، بايد اعمالي در سطوح متعدد انجام پذيرد كه در دموكراسي نوين ، مكمل هم باشند .

اگر از ديدگاه ابتدايي به تعليم و تربيت نگاه كنيم و كمترين توقع را از آن داشته باشيم هدف آن تنها آموختن اجراي وظيفه اجتماعي مشخص ، مطابق با مجموعه قوانين جاري خواهد بود و اين كاري است كه به عهده آموزش ابتدايي سپرده شده است در حالي كه تعليمات اجتماعي را بايد سوادآموزي سياسي قلمداد كنيم و نه آموزش ابتدايي .

همان گونه كه در بحث تحمل نظر ديگران اعتقاد داريم چنين تعليمي را نمي‌توان مثل دروس معمولي به شكل موضوع مستقيم در كلاس درس مطرح كرد ، زيرا در اين موارد ، هدف ، تدريس ادراكات و مفاهيم به صورت قوانين خشك و انعطاف پذير مثل تعليم برخي دروس نيست ، بلكه بايد مدرسه الگوي كارهاي دموكراتيك باشد تا كودكان بر اساس مسائل علمي ، چگونگي استفاده از حقوق و اجراي وظايف خويش را درك كنند و دريابند كه چگونه رعايت حقوق و آزادي‌هاي ديگران آزادي آنها را محدود مي‌كند .

آموختن دموكراسي در مدرسه با تمرينهايي كه ذكر مي‌شود ، يعني ترسيم اصول خط مشي جامعه مدرسه ، ايجاد پارلمان دانش‌آموزي ، نقش بازي كردن در زمينه اجراي امور سازمان‌هاي دموكراتيك ، چاپ روزنامه‌هاي مدرسه‌اي و تمرين حل و فصل مناقشات غيرخشونت‌آميز ميسر است .

از آنجايي كه آموزش شهروندي و دموكراسي ، بر هر چيز ديگري مقدم است و محدود به زمان و مكان تعليم و تربيت رسمي نمي‌شود ، لذا دخالت مستقيم خانواده‌ها و ديگر اعضاي جامعه در آن ، اهميت خواهد داشت .

آموزش مدني كه همانا پذيرش ارزش‌ها ، كسب معلومات و آموختن چگونگي مشاركت در زندگي اجتماعي است ، براي دانش‌آموزان موضوعي پيچيده است بنابراين ، نمي‌توان از لحاظ اصول عقايد آنها را خنثي و بي‌طرف تلقي كرد .

زيرا ، الزاماً ضمير باطن دانش‌آموز را به مبارزه مي‌طلبد .

براي حفظ استقلال ضمير باطن ، تعليم و تربيت به طور اعم ، بايد از كودكي و در طول زندگي حس انتقادي در شخص به وجود آورد تا او بتواند ، آزادانه فكر و مستقلاً عمل كند .

وقتي كه دانش‌آموزان به مرحله شهروند شدن مي‌رسند ، آموزشي كه كسب كرده‌اند راهنماي هميشگي آنان در راه دشواري خواهد بود كه در آن بايد حقوق فردي مبتني بر آزادي‌هاي همگاني را با اجراي وظايف و مسئوليت‌هايي كه در قبال ديگران و جامعه خويش به عهده دارند ، سازگار كنند .

بنابراين ، تعليم و تربيت ، به طور كلي فرايندي براي ايجاد قوه تشخيص و قضاوت است كه به عمل فراخوانده مي‌شود .