برخورد دو هواپيما در فرودگاه مهرآباد

هواپيماي نظامي سي - 130 هنگام برخاستن از زمين با هواپيماي ايرباس - 300 برخورد كرد و دو هواپيماآتش گرفتند .

در اثر برخورد دو هواپيما 10 نفر از سرنشينان هواپيماي نظامي كشته شدند .

گروه حوادث : برخورد دو فروند هواپيمابر روي باند فرودگاه مهرآباد تهران در صبح چهارشنبه به كشته شدن 10 نفرانجاميد .

بهزاد مظاهري رئيس سازمان هواپيمايي كشوري در گفت‌وگوي تلفني با خبرگزاري جمهوري اسلامي اظهار داشت : يك فروند هواپيماي آموزشي سي - 130 متعلق به نيروي هوايي ارتش جمهوري اسلامي ايران در هنگام پرواز آموزشي و در لحظه برخاستن از باندفرودگاه مهرآباد به علت نقص فني از مسير پروازي خود منحرف شد و باهواپيماي مسافربري بدون مسافر ايرباس - 300 متعلق به شركت هواپيمايي جمهوري اسلامي ايران ( هما ) كه براي انجام عمليات تعمير عازم آشيانه بود ، برخوردكرد .

وي افزود : در اين حادثه هر دو هواپيما دچار آتش‌سوزي شدند كه بلافاصله با انجام عمليات لازم حريق مهار شد و اكنون آتش‌سوزي خاتمه يافته است .

مظاهري گفت : در حال حاضر باندهاي فرودگاه مهرآباد جهت انجام پروازهاي مسافري باز است و هيچ‌گونه محدوديتي در اين زمينه وجود ندارد .

يك مقام مطلع در فرودگاه مهرآباد تهران كه از اولين ساعات برخورد دو هواپيما در جريان واقعه قرار گرفته و در امدادرساني حضور داشت در باره جزئيات اين حادثه كه در نوع خود در فرودگاه مهرآباد بي‌سابقه بود به خبرنگار حوادث همشهري گفت : در اين سانحه ، هواپيماي ارتشي سي 130 از دم با هواپيماي ايرباس برخورد كرد و بلافاصله هر دو هواپيما آتش گرفتند .

هواپيماي ارتشي كه گويا نقص فني پيدا كرده بود مي‌خواست از باند بلند شود كه با ايرباس كه فقط چند سرنشين داشت و مشغول رفتن به آشيانه تعميرات بود برخورد در اثر اين برخورد 10 نفر از سرنشينان هواپيماي نظامي كه همگي ارتشي بودند به علت شدت سوختگي كشته شدند .

بلافاصله بعد ازبرخورد دو هواپيما آتش نشانان فرودگاه به سوي هواپيما شتافتند و بعد از خاموش كردن دو هواپيما آنها را به آشيانه مراقبت‌هاي ويژه منتقل كردند .

گزارش ديگري حاكي است هنوز هويت كشته‌شدگان هواپيماي نظامي اعلام نشده است و گويا علاوه بر كشته‌شدگان چند نفر در اين حادثه مجروح شده‌اند كه در بيمارستان بستري‌اند .

گزارش خبرگزاري فرانسه از تهران نيز در اين رابطه حاكي است يك هواپيماي ايراني چهارشنبه در فرودگاه بين‌المللي مهرآباد تهران آتش گرفت .

هواپيمايي جمهوري اسلامي ايران بعدازظهر ديروز اعلاميه‌اي صادر كرد و يادآور شد : در اثراين برخورد هواپيماي اير باس هيچ‌گونه تلفاتي نداشت .

براساس گزارش روز چهارشنبه هواپيمايي جمهوري اسلامي ايران ، هواپيماي آموزشي نيروي هوايي به دليل نقص فني هنگام برخاستن از مسير پروازي منحرف و دچار سانحه شد .

اين هواپيما با يك فروند هواپيماي ايرباس مسافربري بدون سرنشين هما كه در محوطه توقفگاه ( پاركينگ ) فرودگاه مهرآباد در حال انتقال به آشيانه تعميرات بود ، برخورد كرد كه منجر به آتش‌سوزي دو هواپيما شد .

در اين حادثه فقط يك نفر از كاركنان هواپيمايي جمهوري اسلامي ايران مجروح شد كه به بيمارستان انتقال يافت .