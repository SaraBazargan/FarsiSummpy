موسيقي عربي خوزستان

بازمانده از هزاران دور …

در دوره پهلوي ، موسيقي عربي خوزستان همانند موسيقي نواحي ديگر ايران ، دچار ابتذال شد و طبعاً از بعد هنري آن كاسته شد .

بعضي از فيلمسازان ايراني كه اقدام به ساختن فيلم يا سريالي در مورد خوزستان يا مردم آن مي‌كنند ، به علت عدم دسترسي به موسيقي عربي خوزستاني كه با متن فيلم سازگارتر است ، از موسيقي محلي ديگري كه غالباً موسيقي بندري است ، استفاده مي‌كنند .

در مورد پيشينه تاريخي موسيقي در خوزستان ، اطلاعات دقيقي وجود ندارد .

اما در اين كه موسيقي خوزستاني سابقه چندهزارساله دارد ، شكي نيست و دليل آن نقوش حجاري شده نوازندگاني است كه در شوش ، پايتخت دولت عيلامي به دست آمده است .

همچنين از ابداع يكي از دستگاه‌هاي موسيقي مقامي در اواخر دوره حكومت مشعشعيان به نام مقام هويزاوي ( منسوببه هويزه پايتخت مشعشعيان ) مي‌توان به رواج موسيقي در آن دوره پي برد .

در دوره شيخ خزعل ، موسيقي عربي خوزستان رواج فراوان يافت .

زيرا شيخ علاوه بر نوازندگان محلي ، از گروه‌هايي از كشورهاي عربي مانند عراق ، لبنان و مصر دعوت مي‌كرد تا در قصر وي برنامه اجرا كنند .

در دوره پهلوي ، موسيقي عربي خوزستان همانند موسيقي نواحي ديگر ايران دچار ابتذال گرديد و طبعاً از بعد هنري آن كاسته شد .

البته از اين ميان ، بايد آواز علوانيه را مستثني كرد ، چرا كه اين نوع آواز ، به علت آهنگ خاص و مضمون اشعاري كه در آن خوانده مي‌شود ، از ابتذال و انحطاط به دور ماند .

در پيش از انقلاب اسلامي ، بخشي از موسيقي عربي خوزستان رشد و تطور يافت و خوانندگاني همانند عبدالامير ادريس ، عبدالامير عيداني ، خضير ابوعنب و احمد كنعاني ظهور كردند كه گروه‌هاي اركستر خوبي داشتند اما بخشي از اين موسيقي نيز دچار ابتذال شد ؛

همانند بعضي از گروه‌هاي كولي كه برخي از آهنگ‌هاي مبتذل فارسي آن زمان را به عنوان موسيقي عربي جا مي‌زدند .

پس از پيروزي انقلاب اسلامي ، گرچه ابتدا موسيقي ايراني - به طور كلي - به علت عدم وجود برنامه مشخص دچار ركود و فترت گرديد ، ولي مسئولان خيلي زود به اهميت آن پي بردند وجشنواره‌هاي محلي و كشوري براي احياي موسيقي ايراني برگزار كردند .

در اين جشنواره‌ها ، گروه‌هاي آوازخوان محلي با لباس‌ها و لهجه‌هاي خاص خود به هنرنمايي مي‌پردازند و نوارهاي اين برنامه‌ها تكثير و در معرض فروش قرار مي‌گيرد ، ولي اين امر هيچ گاه شامل حال موسيقي عربي خوزستان نگرديده است .

عدم وجود نوع خاصي از موسيقي محلي كه با علايق و نيازهاي مردم منطقه سازگار باشد ، نتايج و آثار زير را به بار آورده است :

مردم و خاصه جوانان براي پر كردن اين خلأ به سوي موسيقي كشورهاي عربي همسايه روي آورده‌اند .

نوار كاست‌هايي كه اكثراً شامل خوانندگان درجه دوم و سوم اين كشورهاست يا به طور قاچاق وارد كشور مي‌شود يا از راديو و تلويزيون آنها ضبط و به فروش مي‌رسد .

بعضي از فيلمسازان ايراني كه اقدام به ساختن فيلم يا سريالي در مورد خوزستان يا مردم آن مي‌كنند ، به علت عدم دسترسي به موسيقي عربي خوزستاني كه با متن فيلم سازگارتر است ، از موسيقي محلي ديگري كه غالباً موسيقي بندري است ، استفاده مي‌كنند .

در حالي كه موسيقي بندري در خوزستان ، پيشينه تاريخي و جايگاه فولكلوري نداشته و خاص مناطق حاشيه خليج فارس مانند بوشهر و هرمزگان است .