رنگ در شهر و تأثير بر روان آدمي

نگاهي به موضوع رنگ و رنگ‌شناسي در گفت‌وگو با بهروز موسوي امين ، طراح و گرافيست

رنگ در روحيات و زندگي فردي و اجتماعي تأثيرات بسزايي دارد كه نبايد از آن غافل شد .

از رنگ به عنوان يكي از ابزارهاي معرفي فرهنگ نيز نام برده مي‌شود .

رنگ‌هاي شاد ، مات و تيره هر كدام حاكي از نوع نگاه و روحيات افراد نسبت به محيط اطراف خود هستند .

رنگ و رنگ‌شناسي به صورت تخصصي علمي است كه به عقيده برخي كارشناسان ، اكنون كمتر مورد توجه قرار مي‌گيرد .

در اين زمينه گفت وشنودي توسط سرور قاسمي با بهروز موسوي امين ، طراح ، گرافيست ، عضو هيئت علمي دانشگاه هنر و كارشناس ارشد هنرهاي تجسمي از وين ، انجام شده است .

نظريات وي را در پي مي‌خوانيد .

براي بررسي عنصر رنگ در شهر ، موسوي عقيده دارد كه توجه به رنگ لباس مردان ، زنان و كودكان ، رنگ در ديوار نوشته‌ها ، رنگ در تلويزيون ، تابلوهاي ادارات دولتي و مغازه‌ها ، رنگ در مطبوعات ، محافل تفريحي ، بسته بندي مواد غذايي و رنگ در اتوبوس‌ها نيز ضروري است .

وي مي‌گويد : در اين زمينه ما تحت تأثير بازار و يا تأثيرات اقتصادي هستيم و بازار نيز تحت تأثير مد و امكانات به روز نساجي پارچه و لباس است كه از كشورهاي ديگر گرفته مي‌شود .

بنابراين ما زنجيروار متصل مي‌شويم به حركتي كه شايد از كشورهاي غربي نشئت گرفته باشد و نام مد به آن اطلاق مي‌شود .

صاحبان صنايع مي‌دانند كه با به روز كردن كالا و تبليغات زياد مي‌توانند مردم را به دانش آن عنصر راغب كنند تا فرهنگ مد به قولي جابيافتد و در مورد مد كه بعضي‌ها فكر مي‌كنند بايد در مقابل آن موضع بگيرند وقتي متوجه شوندكه ريشه در اقتصاد دارد و در سلامت اقتصاد موءثر است شايد از آن حمايت هم بكنند .

بنابراين بايد بر روي مد كارفرهنگي و اقتصادي زيادي شود .

پس آنچه كه در جامعه ما مورد استفاده قرار مي‌گيرد نتيجه يك سري حركت‌هاي جهاني است و اگر به فرهنگ ما لطمه نزند ما نبايد غم اين مسئله را داشته باشيم كه چرا مد از غرب آمده است و به‌هرحال رنگ‌ها سرزمين خاصي ندارند و مرز نمي‌شناسند و همراه با عناصر هنري به همه جا پرواز مي‌كنند و انسان هم زيباپسند و متنوع پذير آفريده شده است .

براي نمونه در آفرينش ما چهار فصل را مي‌بينيم كه رنگ‌ها و جابجايي آنها به ما يك نرژي مجدد مي‌دهد .

بنابراين غرض از روان‌شناسي رنگ‌ها بررسي روح و روان انسان است و رابطه او با رنگ .

اين كارشناس همچنين معتقد است : جوانان ما به طريقي رنگ انتخاب مي‌كنند كه خواست و علاقه خودشان است .

اگر در ايران به اتاق پسرها برويم ، مي‌بينيم كه در آنجا يا رنگ قرمز يا آبي حاكم است به جهت اينكه تحت تأثير مسابقات ورزشي هستند و چون ما دو تيم فعال و در صدر داريم كه بيشتر افراد جامعه به آنها علاقه‌مندند ناخودآگاه به سمت اين دو رنگ كشيده مي‌شوند .

بنابراين انتخاب رنگ در جوان ريشه در انديشه به روز او دارد .

الگو شدن اشخاص متفاوت هنري ، پيامي اجتماعي براي جوانان به خاطر علاقه زياد به آن فرد ، محرز است بنابراين يك هنرپيشه معروف ، يك موسيقي دان و يا سياستمدار مي‌تواند خلق و خوي ، صحبت كردن و حتي كلماتي را كه به كار مي‌برند فوق‌العاده تحت تأثير قرار دهند .