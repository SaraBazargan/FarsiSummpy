فلامينگو موسيقي با ريشه‌هاي مشترك

به بهانه اجراي موسيقي فلامينگو توسط ميگل ريورا و آنتونيو لوپز در تهران ؛

فلامينگو يا موسيقي سنتي اسپانيا خاستگاهي چندين هزار ساله دارد و فرهنگ‌هايي چون : كولي‌هاي هندوستان ، مورها ( مسلمانان اسپانيا ) و كولي‌هاي جنوب اسپانيا در شكل‌گيري نهايي آن موءثر بوده‌اند .

اين موسيقي كه تلفيقي از رقص و آواز است ، نخستين بار به وسيله كولي‌هاي هندوستان كه در سده نهم ميلادي از راه مصر و يونان به سوي اسپانيا مهاجرت كردند ، وارد اين سرزمين شد .

مشكلات و سختي‌هاي اجتماعي كه اين كولي‌ها با آن مواجه بودند آنان را مجبور مي‌ساخت تا در كوهستان ها وروستاهاي كوچك سكني گزينند .

وجود همين شرايط سخت زندگي آنان را به آن سمت هدايت كرد تا براي بيان مشكلات خود از رقص و آواز استفاده كنند ، آوازهايي كه سراسر فرياد و شكوه زمانه را بيان مي‌كرد اما رفته رفته كولي‌ها از حقوق اجتماعي مساوي با ساير شهروندان اسپانيا برخوردار شدند و اين امر موجب رواج اين موسيقي در شهرهاي بزرگ اسپانيا گرديد .

بدين ترتيب پس از سال‌ها در سده 15 ميلادي عناصر فرهنگي كهن اسپانيا كه تلفيقي از فرهنگ اقليت‌هاي اسلامي ( مورها ) ، كولي‌هاي هند و كولي‌هاي مناطق جنوباسپانيا بود ، درهم آميخت و نوعي موسيقي را پديد آورد كه با ضربات نيرومند وريتميك پا و حركات موزون بازوان توام بود و كم كم به نحوي پيشرفت كرد كه در طي سده 19 ميلادي فلامينگو به عنوان يك هنر رسمي و موسيقي پرتحرك و جذاب تثبيت شد .

موسيقي كه در كنار انجام رقص‌هاي آييني مخصوص با دست زدن و آواز خواندن و نواختن گيتار همراه است .

اين موسيقي سال‌هاي سال به صورت سينه به سينه و در خانواده‌هاي مشخصي از نسلي به نسل ديگر منتقل شد و بدين شكل تمام كولي‌ها با موسيقي فلامينگو آشنا شدند .

بعدها اين موسيقي از طريق دريانورداني كه از اسپانيا به سوي امريكاي جنوبي سفر كردند و در نتيجه موسيقي كولي‌ها به آن سرزمين نيز ، راه يافت .

5 اسفند ماه سينماتك موزه هنرهاي معاصر ايران در راستاي برنامه جهاني گفت‌وگوي تمدن‌ها پذيراي دو هنرمند برجسته اسپانيايي موسيقي فلامينگو يعني ميگل ريورا ( نوازنده گيتار ) و آنتونيو لوپز ( خواننده فلامينگو ) بود .

در اين برنامه كه به همت بخش فرهنگي سفارت اسپانيا برگزار شد ، اين دو هنرمند اسپانيايي گوشه‌هاي جذاب از نمونه‌هاي مختلف موسيقي فلامينگو را ارائه كردند كه با استقبال بسيار گرم علاقه‌مندان موسيقي مواجه شد .

اين برنامه در دو بخش تنظيم شده بود و در هر بخش پنج قطعه با گيتار ( سلو ) و گيتار و آواز ريورا و لوپز همراه بود .

هماهنگي وحس مشترك ميان اين دوهنرمند كه قطعات خود را به صورت بداهه و به سادگي ارائه مي‌دادند ، موجب شد تا حاضران در سالن نيز به نوعي احساس مشترك با آنان دست پيدا كنند و اين حس خود را با تشويق‌هاي ممتد و ابراز احساسات نشان دهند .

و به درستي همه چيز در صحنه شكل مي‌گيرد و اين همان معناي هنر مردمي را تداعي مي‌كند .

لوپز كه آواز را از سنين طفوليت و در خانواده‌اي كه به گفته او همه در آن آواز مي‌خوانند ، آغاز كرده است معتقد است : اين موسيقي در واقع نوعي زندگي است كه در آن مردم ، دوست داشتن ، عشق ، خوبي‌ها و … همه وجود دارد و به وسيله آوازها و رقص هافلامينگو بيان مي‌شود .

لوپز كه در پايان برنامه خود چنان از تشويق حضار سالن به وجد آمده بود ، از جاي خود بلند شد و به زبان اسپانيايي و با همان ريتم آوازي خود فرياد زد : زنده باد مردم خوب ايران ، زنده باد مردم خوب اسپانيا .

بدين گونه موسيقي به عنوان يكي از بسترهاي گفت‌وگوي تمدن‌ها ، اين گونه نقش خود را ايفاكرد و به راستي چه كساني به خوبي هنرمندان مي‌توانند چنين نقشي را ايفاكنند .

ميگل ريورا ، نوازنده گيتار نيز با تسلطي بسيار و حسي عالي توانست گوشه‌هايي از يك موسيقي كهن كه ريشه دربداهه نوازي دارد و با آواز و جواب آواز ( شبه موسيقي دستگاهي يا موسيقي‌هاي عاشيق ها و بخشي ها و عشقي‌هاي مناطق مختلف ايران ) همراه است را نشان دهد .

ريورا مي‌گويد : موسيقي سهلترين راه برقراري ارتباط ميان ملت‌ها و فرهنگ‌هاي مختلف است ، چون براي همه قابل فهم است .