قيمت نفت باز هم افزايش يافت .

توافق ايران و عربستان براي ادامه ثبات بازار نفت قيمت نفت پايه برنت درياي شمال ديروز در لندن پس از 9 سال نخستين بار به بيش از 31 دلار در هر بشكه رسيد .

قيمت نفت برنت در بورس لندن و براي تحويل در ماه آوريل 13 / 31 دلار معامله شد .

افزايش قيمت نفت به دليل احتمال كاهش توليد نفت اوپك و توليدكنندگان غيراوپك رخ داده است .

قيمت نفت خام شاخص دوبي در بازار ژاپن نيز افزايش يافت و معامله گران گفتند ، بهاي هر بشكه نفت خام كه قرار است در ماه آينده تحويل شود با 35 سنت افزايش نسبت به روز پيش به 26 دلار و 80 سنت رسيد .

نفت دوبي شاخص نفت خام كشورهاي خاورميانه است كه براساس آمارهاي رسمي ژاپن در سال گذشته يك ميليارد و 79 / 371 ميليون بشكه يعني 6 / 85 درصد از نفت مورد نيازش را از اين منطقه تأمين كرده است .

ديروز بيژن زنگنه وزير نفت كشورمان نيز براي گفتگو با همتاي عربستاني خود عازم رياض شد .

زنگنه در فرودگاه مهرآباد هدف از سفر به عربستان را تحكيم اتحاد و همدلي ميان كشورهاي عضو اوپك اعلام كرد .

قرار است كه وزراي نفت اوپك هفتم فروردين ماه در وين گرد آيند .

به اعتقاد كارشناسان امور اوپك اين سازمان پس از يك دوره ركود بازار نفت و كاهش قيمت‌هاي نفت تا سطح كمتر از 10 دلار كه ناشي از اختلاف ميان اعضاي اوپك بود اينك به وحدت و يكپارچگي موءثري دست يافته است .

به گزارش خبرگزاري فرانسه يك مقام سعودي گفت وزيران نفت ايران و عربستان سعودي براي هماهنگ كردن مواضعشان در قبال ميزان توليد نفت در رياض ملاقات و گفتگو كردند .

وي گفت اين گفتگو بر هماهنگي موضع دو كشور در مورد توليد نفت متمركز بود و ايران و عربستان در قبال ضرورت افزايش توليد نفت مواضع مخالفي اتخاذ كرده‌اند .

در پايان ملاقات روز چهارشنبه وزيران نفت ايران وسعودي در رياض بيانيه مشتركي منتشر شد كه در آن بر عرضه كافي نفت خام به بازار براي دستيابي به سطح قيمت‌هاي پايدار متناسب با رشد اقتصادي جهان ، تأكيد شده است .

وزراي نفت دو كشور توافق كردند كه شرايط فعلي بازارنفت و دورنماي آن اين ضرورت را ايجاب مي‌كند كه توليدكنندگان نفت عضو و غيرعضو اوپك براي متوازن كردن بازار به منظور دستيابي به سطح قيمت‌هاي پايدار متناسب بارشد اقتصاد جهاني و ثبات بازار ، به موقع و به مقدار كافي نفت خام مورد نياز بازار را تأمين كنند .

زنگنه و نعيمي با ادامه مشورت‌ها با ديگر توليدكنندگان نفت تا قبل از اجلاس آينده اوپك ، موافقت كردند .

در همين حال بيل كلينتون رئيس جمهوري آمريكا روز سه شنبه مصرانه از توليدكنندگان نفت خواست درصدد تثبيت قيمت نفت در سطح پايين‌تر برآيند كه به گفته وي در راستاي منافع عالي خود كشورهاي توليدكننده نفت است .

كلينتون در يك كنفرانس خبري در كاخ سفيد گفت : ما به قيمت تثبيت شده در سطح پايين نياز داريم و اين آن چيزي است كه در مورد آن كار مي‌كنيم .