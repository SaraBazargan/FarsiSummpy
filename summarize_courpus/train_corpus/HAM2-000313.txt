كارنامه علمي عبدالله كوثري را 35 كتاب تشكيل مي‌دهد .

برخي صاحب‌نظران در عين اين كه ترجمه متون شرقي را يكي از راه‌هاي شناساندن فرهنگ شرق مي‌دانند ، اهتمام به آن را اقدامي در سلب اعتبار از متن شرقي قلمداد مي‌كنند .

اين تعارض را چگونه توجيه مي‌كنيد ؟

من ، متوجه اين سلب اعتبار نشدم .

اولين باري كه غرب به سمت ترجمه آثار شرق روي آورد ، در دوره رنسانس بود .

مي‌دانيم كه ترجمه آثار شرقي در دو زمينه فلسفه و علوم بخصوص پزشكي يكي از سرچشمه‌هاي آشنايي مجدد غربي‌ها با فلسفه يونان است و از اين به بعد برخي از متون شرقي جايگاه خاصي پيدا مي‌كند تدريس ابن سينا ، ابن رشد و .

به منزله اين بود كه فلسفه شرق مانند فلسفه يونان سرمنشايي براي تحولات قرار گرفته است .

تا اينجا سلب اعتباري نشده است ، بلكه علوم جايگاه اصلي خود را يافتند .

زماني كه ترجمه آثار شرق در قرن 18 و بخصوص قرن 19 آغاز مي‌شود ، به علت گسترش روابط و شناخت بيشتري كه غربي‌ها از مشرق زمين پيدا مي‌كنند ، روي آوري متفكران غربي به بسياري از متفكران و شاعران شرقي را مشاهده مي‌كنيم ، در اين دوره است كه ترجمه شاهنامه ، حافظ ، خيام و … رواج مي‌يابد و در واقع از طريق شعر عرفان ايراني به غرب راه مي‌يابد .

در غرب نيز كساني پيدا مي‌شوند كه نه تنها مترجمان زبردستي هستند بلكه با علاقه بر تصحيح متون شرقي نيز مي‌پردازند و در اوايل قرن 20 و حتي 19 چهره واقعي متفكران شرقي را براي خود شرقي‌ها روشن مي‌كنند .

به عنوان مثال كاري كه آقاي كربن درباره شيخ اشراق مي‌كند به نوعي معرفي مجدد او به خود ما و نشان دادن اهميت و جايگاه اين شخصيت در شرق است .

متأسفانه ديد سنتي ما تا آن زمان به شعرا و متفكران به گونه‌اي بود كه آن‌ها را پشت يك حفاظ شيشه‌اي قرار مي‌داديم كه ضمن تماشا فقط آن‌ها را ستايش كنيم .

اين آشنايي جديد باعث شد كه ما به تحليل اين‌ها بپردازيم .

به نظر من واقعيت اين است كه نگرش جديد به اين متون از طريق غربي‌ها اتفاق افتاد .

در حقيقت نحوه ژرفكاوي در متون كهن زاييده مطالعات غربي است بنابراين من فكر نمي‌كنم سلب اعتباري از اين متون شده باشد بلكه اين متون جايگاه خود را يافته ، الهام بخش بسياري كسان بوده‌اند .

منظور من از سلب اعتبار بيان نظريه برخي محققان است كه بيشتر در گذشته سير مي‌كنند و به اصطلاح نظرات واپس‌گرايانه دارند .

آنان معتقدند كشوري كه فرهنگ و تمدني ديرپاي دارد ديگر نيازي به اكتشافات جديد غرب ندارد .

اين تا جايي است كه ريشه برخي نظرات جديد علمي غرب را در آثار متفكران گذشته مي‌جويند و اعتقاد دارند كه مثلاً فلان نظريه را كه امروز غرب به آن رسيده ، متفكري در قرون گذشته ما به آن اشاره كرده است .

اين نحوه نگرش مربوط به همان نگاه واپس گرايانه‌اي است كه ما داريم .

اصولاً اين نوع واپس‌گرايي با تعصب همراه است .

ما فكر مي‌كنيم تمام جهان به شعرا و نويسندگان ما ختم شده است و گفته‌هاي آنان در مخيله هيچ انسان ديگري جاي نمي‌گيرد .