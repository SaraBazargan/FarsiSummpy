ايران ، فشار آمريكا بر اعضاي اوپك را مغاير با تجارت آزاد جهاني دانست .

تهران ، خبرگزاري جمهوري اسلامي : سخنگوي وزارت امور خارجه جمهوري اسلامي ايران با تقبيح اظهارات سخنگوي كاخ سفيد آمريكا اعلام كرد : فشار آمريكا بر كشورهاي عضو اوپك مغاير باقواعد و هنجارهاي تجارت آزاد جهاني است .

به گزارش اداره كل اطلاعات و مطبوعات وزارت امور خارجه حميدرضا آصفي افزود : به كارگيري اهرم‌هاي سياسي و نظامي و تحت فشار قرار دادن كشورها براي تأمين منافع اقتصادي ، از روش‌هاي قلدرمابانه‌اي است كه با هيچ منطقي سازگاري ندارد .

وي تأكيد كرد : دولت جمهوري اسلامي ايران تأمين و حفظ منافع كشور و ملت بزرگوار ايران را از مهم‌ترين اولويت‌هاي خود دانسته و بر آن پاي مي‌فشارد .

به اعتقاد يك روزنامه اقتصادي چاپ لندن ، اعمال نفوذ آمريكا بر اوپك و فشار بر اين سازمان براي افزايش توليد نفت ، احتمالاً در كوتاه مدت منافع داخلي اين كشور را تأمين مي‌كند اما در دراز مدت ممكن است باعث كاهش نفوذ آمريكا در خليج فارس گردد .

فايننشال تايمز در شماره روز پنجشنبه خود مي‌افزايد : بيل ريچاردسون وزيرانرژي آمريكا با اعمال نفوذ بر برخي از كشورهاي توليدكننده نفت عضو اوپك منطقه خليج فارس احتمالاً به استقبال خطر بزرگي رفته است ، زيرا احساسات ضدآمريكايي در اين منطقه بسيار شديد است و حكام منطقه در مظان اتهام دست نشاندگي واشنگتن هستند .

اين روزنامه اضافه مي‌كند ، احتمالاً توافق كشورهاي عضو اوپك به استثناي ايران براي افزايش توليد با هدف كاهش قيمت نفت ، در وهله اول براي دولت آمريكاپيروزي به حساب آيد ، ولي تحليل گران بر اين عقيده هستند كه اين وفقيت نه تنها در جهان عرب خاطره تلخي را به جا خواهد گذاشت ، بلكه موقعيت آمريكادر خليج فارس را متزلزل خواهد ساخت .

فايننشال تايمز به نقل از پل هورسنل ، معاون انستيتو مطالعات انرژي آكسفورد مي‌نويسد : در حصول توافق اخير اوپك ، با كشورهاي داراي حاكميت چنان رفتاري شده است كه به وضوح نشانگر اعمال زور و فشار بر آنان است و اين در دراز مدت به منافع دولت آمريكا لطمه خواهد زد .

فايننشال تايمز در عين حال به نقل از ديپلمات‌ها نوشته است : بهبود و گرمي روابط بين ايران و عربستان سعودي از چنان اهميت سياسي راهبردي در منطقه خليج فارس برخوردار است كه به آساني صدمه نخواهد ديد .

از سوي ديگر به گزارش راديو آمريكا هفته‌هاست كه رسانه‌هاي اين كشور مرتباً درباره هراس مردم آمريكا ازفزوني بهاي بنزين وسوخت گزارش مي‌دهند .

دولت آمريكا هم با اين استدلال كه بالابودن بهاي نفت ممكن است باعث ركود در اقتصاد جهان شود كشورهاي عضو اوپك را زيرفشار دوستانه گذاشت تابرتوليد نفت خام خود بيافزايندتابهاي نفت پايين بيايد و اوپك هم بالاخره رضايت داد .

وزيران نفت اوپك در نشست خود در وين برنامه‌اي تنظيم كرده‌اند كه ازنوسان شديد بهاي نفت جلوگيري كند .

به اين ترتيب كه اگر بهاي نفت از 28 دلاربراي هربشكه بالاتر برود و يا از بشكه‌اي 22 دلار پايين‌تر بيايد ، توليد نفت اوپك نيز به طور خودكار كاهش ياافزايش مي‌يابد .

روزنامه‌هاي آمريكا در اين مورد وحدت نظردارند كه آمريكابايد باتركيبي ازتدابير گوناگون ازجمله باصرفه جويي درمصرف نفت و نيز دست يازيدن به ديگر منابع انرژي ازاتكاء خود به نفت خارجي يا نفت وارداتي بكاهد .

عربستان سعودي بزرگ‌ترين توليدكننده نفت در سازمان اوپك تكذيب مي‌كند كه تسليم فشارآمريكا شده است ، بلكه پافشاري مي‌كند كه افزايش توليد نفت اوپك به مصالح كشورهاي عضو اوپك خدمت مي‌كند .

روزنامه نيوزدي چاپ نيويورك هم با اين نظر عربستان سعودي موافق است و مي‌نويسد كه فشارسياسي چندان ربطي به قضيه نداشت ، بلكه كشورهاي اوپك خود تشخيص دادند كه بالابردن بهاي نفت بيش ازحد به زيان خودشان تمام مي‌شود ، زيراكشورهاي مصرف كننده نفت را وادار مي‌سازد ازمصرف نفت خود بكاهند ولي ساير صادركنندگان نفت راتشويق خواهدكرد كه منابع انرژي بيشتري را موردبهره برداري قراردهند ونفت بيشتري توليد و صادر كنند .

به نوشته روزنامه نيوزدي ، كشورهاي عضو اوپك صلاح را در اين ديدند كه آمريكا را به نفت اوپك متكي ونيازمند نگاه دارند اما اين روزنامه به آمريكاييان اندرزمي دهد كه تصميم اوپك كمال مطلوب نيست وآمريكائيان بايستي يادبگيرندكه كمترنفت مصرف كنند وياخودشان نفت بيشتري توليدكنند وگرنه هميشه گرفتار خواهند بود .

روزنامه وي سنت جورنال چاپ ايالت اوهايو اظهارنظر مي‌كند كه بستگي آمريكابه نفت اوپك يك مشكل بزرگ براي آمريكاست وآمريكائيان بايستي راه‌هاي ديگر تأمين انرژي را بيازمايند .

تصميم اوپك مبين اهميت فوق‌العاده‌اي است كه عرضه ثابت ومداوم بهاي نفت به بهاي معقول براي نظم وثبات بازارهم براي مصرف كننده نفت وهم براي توليدكنندگان نفت دارد توجهات اخيربه اوپك همچنين نمايانگر اين حقيقت است كه رقابت تا چه حداهميت دارد ونيزنشان مي‌دهد كه چقدر اهميت دارد كه منابع نفت ديگر به‌جز نفت اوپك نيز بهره برداري و حفظ شود .

اين روزنامه مي‌افزايد نگراني شديدي كه اين بار درباره اثرات زيانبار فزوني بهاي نفت پيش آمد به آمريكا مي‌فهماند كه برنامه‌هاي متعددي را كه در راستاي كاراتر ساختن مصرف انرژي وصرفه جويي درمصرف انرژي به مورداجرا گذاشته و موفقيت‌آميز هم بوده است پيگيري كند و به اكتشاف و استخراج منابع انرژي ديگري بپردازد كه هم از لحاظ اقتصادي و هم از حيث حفظ محيط زيست كارسازباشند .

روزنامه كريستين ساينس مانيتور هم عقيده دارد كه اتكاي آمريكابه نفت ريشه مسئله است و مردم عادي آمريكا هم كه اتومبيل‌هاي بزرگ و قوي مي‌خرند و مي‌رانند درمسئوليت فزوني بهاي نفت سهيم ومقصر هستند .