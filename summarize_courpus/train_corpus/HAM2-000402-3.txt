كاهش بهاي طلا در بازار جهاني

لندن - خبرگزاري جمهوري اسلامي : با انتشار شايعات مربوط به فروش مقادير قابل توجهي از ذخاير طلاي دولت فرانسه ، قيمت اين فلز زرد در بازار جهاني كاهش يافته است .

بر همين اساس در ساعت پاياني روز پنجشنبه گذشته قيمت هر اونس طلا در بازاربورس لندن در سطح 275 دلار قرار گرفت كه نسبت به آغاز روز دو دلار كاهش نشان مي‌داد .

اگر چه نيمي از اين كاهش در روز جمعه جبران شد اما پيش بيني مي شود تا انتشار اخبار قطعي مربوط به فروش ذخاير طلاي فرانسه بازار اين فلزقيمتي در نوسان باشد .

روزنامه فايننشال تايمز چاپ لندن در مورد اين شايعات مي‌نويسد ، گفته مي‌شود بانك مركزي فرانسه در نظر دارد مقادير زيادي طلا به ارزش 150 ميليارد فرانك معادل 8 / 2 ميليارد دلار به بازار عرضه كند .

براي تأمين اين مبلغ كه به صندوق بازنشستگي ملي اين كشور واريزخواهد شد ، بايستي 2400 تا 2700 تن طلا از سوي خزانه بانك مركزي فرانسه فروخته شود .

پيش از اين دولت سوييس اعلام كرده بود در نظر دارد يك هزار و 300 تن از ذخاير طلاي خود را به بازار عرضه كند ، اين خبر موجب شد قيمت طلا كه هراونس آن در چند هفته پيش 317 دلار بود با يك روند نزولي مواجه شود .

به نوشته فايننشال تايمز ، كارشناسان پيش بيني مي‌كنند چنانچه قيمت طلابه زير سطح هر اونس 274 دلار افت كند ، روند نزولي آن تشديد خواهد شد .

تأثير جهاني شدن اقتصاد بر آسيا درنيويورك ، كنفرانسي درباره تأثير جهاني شدن اقتصاد بر كشورهاي آسيايي در جريان است .

به گزارش واحدمركزي خبر به نقل از شبكه تلويزيوني بي بي سي ، كارشناسان شركت كننده آسيايي در اين كنفرانس تاثيرجهاني شدن اقتصاد در آسيا را بررسي و پيامدهاي اجتماعي آن را نقد مي‌كنند .

اين كارشناسان مي‌كوشند تحولات اجتماعي ناشي از جهاني شدن اقتصاد در آسيا را بامنافع آمريكامرتبط سازند و ثابت كنند كه آمريكا نيز از اين تحولات در امان نخواهد بود .

سازمان‌دهندگان كنفرانس بر اين باورند كه سفراخير بيل كلينتون ، رئيس جمهوري آمريكا به آسيا گوياي اين واقعيت است كه امنيت و تجارت در آسيامستقيما برمنافع آمريكا تأثير مي‌گذارد .

خبرنگار بي . بي . سي مي‌گويد : با جهاني شدن اقتصاد ، بازارهاي عظيم و گسترده‌اي در آسيا سر برخواهند آورد .

ريموند اوفن هايزر ، رئيس بنياد اوكسفام آمريكا كه دربنگلادش بسيار فعال است و از شركت كنندگان اين كنفرانس درنيويورك به شمار مي‌رود گفت : يكي از اهداف اين كنفرانس توجه به آن بخش آسياست كه كمترجلب نظر مي‌كند و آن بخش شامل زنان ، اقوام ، مسائل محيط زيست ، حقوق بشر و غيره است .

افكار عمومي آمريكا با اين آسيا كه مي‌توان به آن نام ( آسياي ديگر ) داد كمتر آشنايي دارد .

ريموند اوفن هايزر افزود : ما آمريكاييان معمولاً به آسيا به عنوان شريك تجاري اهميت مي‌دهيم و امنيت تجاري براي ما اهميت دارد درحالي‌كه واقعيت فقر گسترده در آسيا براي ما دركانون توجه قرار ندارد .

ريموند اوفن هايزر تأكيد كرد آمريكا و غرب نمي‌تواند به مسائل قومي فقر ، زنان ، حقوق بشر و محيط زيست در آسيا بي‌توجه بماند و بايد در جريان تحولات اين قاره قرارگيرد .

ريموند اوفن هايزر يادآور شد كه درپنج سال گذشته نقش سازمان اوكسفام آمريكا در توسعه نهادهاي مدني غيردولتي بنگلادش ، كمك بانك‌ها درتوسعه روستاها و گسترش آگاهي زنان نسبت به حقوق خود موءثر واقع شده است و در كنفرانس نيويورك تحولات مشابه درآسيا بررسي خواهد گرديد .

شهر آزاد اينترنت و صنايع الكترونيك در دوبي دوبي مي‌كوشد از آوازه‌اش به عنوان مركزتجاري خليج فارس بازهم درآمد كسب كند و اين بارمنطقه و شهر آزاد اينترنت جاذبه‌اي براي سرمايه‌گذاران خارجي خواهد شد .

به گفته شبكه تلويزيوني سي ان ان ، باصرف حدود 270 ميليون دلار درحومه دوبي شهري بنا مي‌شود كه قراراست مركز نرم افزارسازي و صنايع رايانه‌اي آمريكا و جهان خاورميانه و خليج فارس باشد .