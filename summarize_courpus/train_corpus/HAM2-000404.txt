نگاهي به اركان انقلاب آموزشي براساس پيمان نامه جهاني حقوق كودك

ميان سلامت كودك و نحوه اجراي كار او در مدرسه ، پيوند نيرومندي وجود دارد اين پيوند ، چالش عمده‌اي براي برنامه‌ريزان و سياست‌گذاران نظام آموزشي به شمار مي‌رود .

انقلاب آموزشي پنج ركن اصلي دارد كه به هم مربوط و در واقع يكديگر را تقويت مي‌كنند .

دولت‌ها نقشي حياتي در انقلاب آموزشي برعهده دارند .

اما نقش آنها به سرعت تغيير مي‌كند .

براساس گزارش وضعيت كودكان جهان در سال 1999 ، اين واقعيت كه پيمان نامه حقوق كودك بر حق كودك يعني برخورداري از آموزشي با كيفيت بالا تأكيد مي‌نهد ، از وقوع جنبشي براي عرضه نوآوري‌هايي در سراسر جهان خبر مي‌دهد ، از ديدگاه پيمان نامه ، آموزش يا به عبارتي آموزش و پرورش نه تنها در برگيرنده نيازهاي شناختي كودكان ، بلكه سبب رشد جسمي ، اجتماعي ، عاطفي ، اخلاقي و معنوي آنان نيز مي‌شود .

چنين آموزش و پرورشي از ديدگاه يك كودك سرچشمه مي‌گيرد و توانايي‌ها و نيازهاي منحصر به فرد هر كودك را مطرح مي‌سازد .

نگرش درباره كيفيت آموزشي كه در پيمان نامه مندرج است ، چندان گسترده است كه موضوع‌هاي برابري و عدالت جنسي ، بهداشت و تغذيه ، مشاركت والدين و اجتماعات و خود مديريت نظام آموزشي را هم در برمي‌گيرد .

مهم‌تر از همه ، اين نگرش ايجاب مي‌كند كه مدارس محيط‌هاي مناسبي براي پرورش خلاقيت ، ايجاد انگيزش و بوجود آوردن احساس امنيت در كودكان به اماكني تبديل شوند كه كودكان بتوانند در آنها نه تنها انتظار دست يافتن به آب سالم و وسايل نظافت مناسب ، بلكه همراه آن آموزگاران مشتاق و برنامه‌هاي درسي شايسته‌اي داشته باشند و همچنين كودك در آن محيط مورد احترام قرار گرفته و احترام گذاشتن به ديگران را نيز بياموزند .

خطوط روشن يك طرح انقلاب آموزشي را مي‌توان در چارچوب پيمان نامه تشخيص داد .

يكي از رويكردهاي جامع در مورد يادگيري براي زندگي عبارت است از ياري دادن به كودكان براي سوادآموزي ، توانايي شمارش و مهارت‌هاي رواني - اجتماعي و پايه‌هاي دانشي كه آنان را مجهز سازد تا در جريان حوادث زندگي خود فعال باشند و به نحوي موءثر مشاركت كنند .

براي توفيق بيشتر چنين رويكردي ، برنامه‌هاي درسي و شيوه‌هاي تعليم و تربيتي مناسب است كه در آنها عامل‌هايي مانند جنسيت ، زبان و فرهنگ ، تفاوت‌هاي اقتصادي و معلوليت‌هاي جسمي و ذهني در نظر گرفته شده و به كودكان امكان دهد كه با نگرشي مثبت با اين عوامل روبرو شوند .

اين رويكرد كودكان را آماده مي‌سازد كه قدر حقوق خويش را بشناسند و به حقوق ديگران احترام گذارند .

در اين شيوه يادگيري ما لازم است كه بين آموزگاران و دانش‌آموزان ، روش‌هاي ارتباطي جديدي بوجود آيد ، تا تجربه كلاس درس - كه همان فرايند يادگيري است - به صورت زمينه‌اي براي آماده ساختن كودك براي زندگي درآيد .

چنان كه در پيمان نامه حقوق كودك مشخص شده ، درس دادن بايد فرايند راهنمايي و آسان سازي كارها باشد و كودكان در اين فرايند تشويق شوند كه مستقل بينديشند و چگونگي يادگيري را كشف كنند .

اگر قرار است كه آنچه كودكان ياد مي‌گيرند و نحوه آموزش آنها ، ملاك و معيار سنجش موفقيت آموزش و پرورش باشد ، براي اندازه‌گيري كيفيت و تناسب آموزش و پرورش بايد در پي يافتن راه‌هاي بهتري برآمد .

لازم است كه نظامي كارآمد براي سنجش پيشرفت يادگيري به مفهوم گسترده و بسيط آن - از جمله مهارت‌هاي زندگي و نيز قابليت‌هاي علمي و تحصيلي ، بوجود آوريم .

طرح مشترك يونسكو - يونيسف به نام نظارت برپيشرفت يادگيري يكي از جامع‌ترين تلاش‌هاست كه براي بوجود آوردن يك طرح بين‌المللي در جهت سنجش يادگيري كه از محدوده ثبت نام در مدارس از يك طرف و نظارت و تأكيد بر نتايج امتحاني از طرف ديگر ، بسيار فراتر مي‌رود ، انجام گرفته است .

در سراسر دنيا نهضت روبه‌رشدي آغاز گشته كه هدف آن يافتن روش‌هايي براي تعريف دقيق يادگيري است كه معيار آن نمره نباشد .

از جمله اين روش‌ها ، روش اندازه‌گيري صلاحيت يا شايستگي بنگلادش ، روش برنامه‌هاي درسي مبتني بر نتيجه توسعه يافته در استراليا ، هند ، ايتاليا و آفريقاي جنوبي ، روش استفاده از نمودار كار كودكان در ايالات متحده و روش اصلاح شده امتحان آخر سال در اسلوونيا را مي‌توان نام برد .

آنچه در همه اين روش‌ها مشترك است ، باور اين عقيده است كه آموزگاران بايد به اين مورد توجه داشته باشند كه شاگردان ( دانش‌آموزان ) عملاً چه چيزي را فرا مي‌گيرند و از ارزيابي‌هاي خود براي پديد آوردن شيوه تدريسي استفاده كنند كه موجب سهولت ( آسان گشتن ) فرايند يادگيري شوند .