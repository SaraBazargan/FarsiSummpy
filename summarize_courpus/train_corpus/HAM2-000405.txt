ارتباط ، مهم‌ترين پيوند انسان‌ها

در علوم مختلف براي فرد معاني متفاوتي را عنوان كرده‌اند به طور مثال ، علم جامعه‌شناسي و روان‌شناسي فرد را اينگونه تعريف مي‌كند : جامعه‌شناسي : فرد يكي از واحدهايي است كه از تركيب آنها ، جامعه بوجود مي‌آيد .

علم روان‌شناسي نيز مي‌گويد : فرد از جهت تمايز آن با فرد ديگر توسط هويت و وحدت خود ، يا از اين جهت كه داراي صفات مخصوص است ، غير از صفات مشترك با افراد مجانس خود ، مترادف شخص طبيعي است .

با توجه به اين دو تعريف ، و نيز با پرهيز از ورود به دنياي گسترده‌اي كه معاني متفاوت فرد را در علوم مختلف تشريح مي‌كند ، به خلاصه ظاهري اين تعاريف ، به لحاظ مشخص نمودن تعريف فرد و رابطه‌اش با جامعه و حضور الزامي‌اش براي اثبات موجوديت ، رشد كارآيي و تكوين جامعه بشري اكتفا كرده و بحث را حول محور آنچه كه منظور اصلي اين نوشتار است ، يعني مسئله ارتباطات پي مي‌گيريم .

البته هدف از اين مطلب شرح و بسط مباحث علمي و تخصصي صرف ، از بابت مسئله طرح شده نيست بلكه ، آنچه مورد نظر است پرداختن به نكته حائز اهميتي است كه بيشتر مربوط به اعمال و تفكرات فرد در برابر خود و ديگران شده و به عنوان نوعي حركت مثبت ، اجتناب‌ناپذير تلقي مي‌گردد .

اعمالي كه فرد يا شخص را با يك علامت بعلاوه به محيط و يا بهتر بگوييم به اجتماع و جامعه خويش پيوند مي‌دهد .

اعمالي كه تعيين كننده هويت ، كنش و واكنش ، تربيت ، بينش صحيح و خلاصه پيوند او به جامعه‌اش است البته براي بروز و به كار بستن درست اين خصوصيات كه بي‌گمان سازنده موقعيت‌هاي مفيد براي هر شخص مي‌تواند باشد ، طرق متفاوتي وجود دارد .

اما اينكه بهترين و منطقي‌ترين آن كدام خواهد بود ، بايد گفت ، بهترين و منطقي‌ترين راه ممكن براي نزديك شدن به افراد ديگر جامعه ، ايجاد و برقراري يك ارتباط انساني وسيع و مستحكم و همه‌جانبه است .

ارتباط انساني علي القاعده مي‌بايد بر اساس درك صريح و صحيح از نيروي عقلاني و خلاقيت‌هاي مورد طلب جامعه ، سرچشمه گرفته و در نهايت منجر به آسان فراهم آوردن ابزار و زمينه‌ها و موقعيت‌هاي مفيد وسازنده ، براي ايجاد ارتباط انسان‌ها با يكديگر گردد .

ارتباطي كه به يقين مي‌بايد بر پايه سلامت فكر ، قضاوت عادلانه و ارائه امكانات ضروري و خلاصه بسياري محاسن انساني ديگر پي‌ريزي شده و به شكلي روزافزون در جامعه ، متبلور شود .

ارتباط ، پيوندي حياتي براي انسان‌ها ارتباط فرد با فرد ، يا ارتباط فرد با جامعه ، مهم‌ترين و اصلي‌ترين عامل پيوند دهنده انسان به محيط زندگي و اجتماع او مي‌باشد ، پيوندي كه انسان بدون آن تبديل به موجودي بي‌هدف و بلاتكليف و منزوي و عصبي شده و آينده‌اي گنگ و مبهم خواهد يافت .

چرا كه ارتباط طبيعي انسان‌ها در زمينه‌هاي مختلف ، مي‌تواند به منزله شكست خط مرزي باشد كه جاده روشن عقلانيت ، موقعيت و پيشرفت و تعادل روحيه بشري را به شخص نشان داده و راه موفقيت‌ها را هموار ساخته و در نهايت ، فرد را در مسير يك زندگي شخصي و اجتماعي پررونق و پيروز ، راهبري نمايد .

چگونه مي‌توان پيوند داشت ؟

عنوان شد يكي از عمده‌ترين مسائل بديهي در زمان حاضر ، نوع ارتباط فرد با جامعه و اجتماع خويش است .

چگونگي ربط انسان به جامعه مي‌تواند در به وجود آوردن نظم صحيح ارتباطات انساني و يا بر هم زدن اين نظم ، نقش به سزايي داشته باشد بدين معني كه فرد ، زماني مي‌تواند در زندگي خصوصي و اجتماعي خويش موفق عمل نمايد كه پي به چگونگي اين پيوند برده ، نوع صحيح و كارآمد آن را كشف كرده و نحوه استفاده از اين نيروي قوي را در برابر ديگران و جامعه‌اش درك نموده باشد .

البته ارتباط نتيجه بخش با ديگران ، هميشه زماني حاصل مي‌شود كه اين پيوند و ارتباط داراي دو قطب مثبت و تا حدي هم سو باشد .

چون در اين صورت ، ارتباطات خواهد توانست نقش داد وستدي منطقي ، اما منصفانه را بين انسان‌ها ايفا نموده و جامعه را به سمت و سوي آينده و هدفي متعادل كه برخاسته از ربط صحيح انسان‌ها نسبت به محيط ، شرايط و يكديگر است ، پيش برد .

آغازي مختصر ، اما مفيد آنچه مسلم است انسان براي به دست آوردن بسياري از موقعيت‌هاي دلخواهش در زندگي شخصي و اجتماعي ، در آغاز مي‌بايد مروري كامل بر برنامه‌هاي زندگي و مهم‌تر از آن ، عملكرد و نحوه تفكر و ديگر موارد قابل طرح و ضروري خويش داشته باشد .

به عبارتي ديگر ، فرد براي كسب آگاهي‌هاي لازم ، به لحاظ نيل به اهداف مثبت و عوامل سازنده و حائز اهميت پيرامونش ، نخست مي‌بايد شناخت مناسبي از خواست‌ها و توقعات و امكانات و شرايط محيط خود به دست آورده و در مرحله بعدي تمامي آنها را مورد بررسي دقيق قرار دهد تا اگر چنانچه ناهمگوني و يا ضعفي مشاهده نمود ، با انتخاب بهترين راه ممكن اين ناهمگوني و ضعف را برطرف كرده ، تا بدين وسيله بتواند به مناسب‌ترين راه براي روبه‌رو شدن با ديگر افراد جامعه ، براي ايجاد يك رابطه مثبت ، دست يافته و نتيجه صحيحي را عايد خويش سازد .

بايد مطمئن باشيم اتفاق دلخواه ، زماني به وقوع خواهد پيوست كه به قاعده اصلي و اساسي چگونگي ايجاد ارتباط صحيح با ديگران ، رسيده باشيم .