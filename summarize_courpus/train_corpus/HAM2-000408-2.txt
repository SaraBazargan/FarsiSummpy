زماني كه دماي سطح زمين به دو هزار درجه سانتيگراد مي‌رسد

بررسي فرضيات موجود در زمينه چرايي ، چه زماني و چگونگي مرگ زمين

دانشمندان به طور كلي افرادي خوش‌بين هستند .

آنها با خوشحالي ، دل نگراني‌هاي خود را نسبت به مسائل نااميدكننده به فلاسفه واگذار مي‌كنند ، حتي وقتي اكثرمردم ، نسبت به مسائلي نظير نابودي نهايي زمين ، احساس ياسي عميق مي‌كنند ، آنها همچنان اميدوار هستند .

سرنوشت زمين ، با سرنوشت خورشيد گره خورده است .

براساس قوانين تكامل ستاره‌ها ، حجم خورشيد افزايش خواهد يافت و به غولي قرمز تبديل و در عرض 5 ميليارد سال زمين را به درون خود خواهد كشيد .

البته ، جزئيات اين پديده روشن نيست .

جرج باون و لي آن ويلمون ، از دانشگاه آيوآ در مورد اين موضوع تحقيقاتي انجام داده‌اند .

براساس محاسبات آنها ، زمين پس از افزايش حجم اوليه و ناگهاني خورشيد ، زنده خواهد ماند ، اما فشار جو گسترده خورشيدي باعث مي‌شود كه مدار زمين كوچك شده و سرانجام نابود شود .

چشم‌انداز اين پديده ، كمي قبل از پايان آن فاجعه‌آميز است . دماي سطح زمين به 2000 درجه سانيتگراد رسيده و آب اقيانوس‌ها و جو زمين بخار خواهد شد ، تا زماني كه كاملاً از بين برود . در نتيجه اين اتفاقات ، جو جديدي بدون اكسيژن و نيتروژن پديد مي‌آيد كه فقط از مواد جامد گازي شده تشكيل شده است .

آنگاه ، رنگ آسمان قرمز روشن مي‌شود ، چون خورشيد در اصل به ابر قرمز رنگي تبديل مي‌شود .

ماه ديگر وجود نخواهد داشت ، چون فشار جو باعث برخورد آن بازمين مي‌شود و مريخ و مشتري نيز با سرعت مافوق صوت ، به سمت فضاي بيروني ابر خورشيدي حركت مي‌كنند ، كه اين پديده به صورت شعاع نوراني در آسمان ديده خواهد شد .

سرانجام با كوچك شدن مدار زمين و بزرگ شدن خورشيد ، بعد از 2 ميليون سال مرگ زمين فرا مي‌رسد و سپس در يك لحظه ، همه چيز تمام شده و سياره ما داخل خورشيد سقوط كرده و ناپديد مي‌شود .

آيا احتمال ديگري وجود دارد ؟

فرد آدامز ، فيزيكدان دانشگاه ميشيگان ، از امكان جديدي صحبت مي‌كند ، كه باعث زنده ماندن زمين مي‌شود .

او با استفاده از ، شبيه سازي كامپيوتري روشن نموده است كه اگر ستاره كوتوله قرمزي از منظومه شمسي امكان عبور پيدا كند ، چه اتفاقي خواهد افتاد .

بنابه نظر دكتر آدامز ، يك در صد هزار ، اين شانس وجود دارد كه زمين قبل از تبديل خورشيد به غول قرمز ، به بيرون از منظومه شمسي پرتاب شود .

در اين حالت ، سياره به جاي برشته شدن ، به يخ تبديل مي‌شود و بعد از حدود يك ميليون سال اقيانوس‌ها نيز به يخ تبديل خواهند شد .

باكتري‌ها در منافذ آبي - گرمايي ، در زير اقيانوس‌ها به حيات خود ادامه مي‌دهند و تلاش مي‌كنند از طريق گرماي ايجاد شده بوسيله واكنش‌هاي راديواكتيو ، پوسته زمين خود را زنده نگه دارند .

در واقع آنها مي‌توانند تا 30 ميليارد سال زندگي كنند ، اما بدون ستاره‌اي كه زمين را گرم نگه دارد .