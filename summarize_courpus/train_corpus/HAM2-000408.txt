وقتي كودكان بهانه مي‌گيرند

اشاره : وقتي كه كودكان بهانه‌گيري و بدخلقي مي‌كنند واقعاً چه مي‌خواهند ؟

دكتر فلت در اين باره مي‌گويد : اغلب ، كودكان براي خواستن چيزي بدخلقي مي‌كنند . اما دليل اصلي اين گونه رفتارها خواستن آن شي ء نمي‌باشد .

چيزي كه آنها از شما مي‌خواهند اين است كه به من توجه كنيد .

اما مادراني كه با تلفن صحبت مي‌كنند و يا مشغول طبخ غذا هستند ، هميشه نمي‌توانند در مقابل بهانه‌گيري فرزندشان درست رفتار كنند .

اگر شما نمي‌خواهيد كار خود را رها كنيد و كودك خود را آرام نماييد ، پس همان طور كه مشغول انجام دادن كار خود هستيد ، او را در آغوش بكشيد و يا پيشاني‌اش را ببوسيد .

اغلب ، اين كار موءثر واقع مي‌شود و كودك آرام مي‌شود .

اما اگر اين روش نتيجه بخش نبود ، فقط لحظه‌اي از كار خود دست بكشيد و به او بگوييد : عزيزم همين الان كارم تمام مي‌شود .

اين كار واقعاً موءثر است . امتحان كنيد .

همه كودكان گاهي اوقات بهانه‌گيري و كج خلقي مي‌كنند .

اگر توجه كنيد درمي‌يابيد كه آنها مي‌خواهند با اين كار به شما چيزي بگويند . متخصصان در اين امر به ما مي‌گويند چگونه مي‌توانيم پيام كودك خود را دريابيم .

وقتي كه فرزند شما نافرمان است ، معنايش چيست ؟

تحقيقات نوين نشان مي‌دهد كه الگوهاي بدرفتاري رموزي هستند كه برايتان پيامي دارند .

اما چرا كودكان حرفشان را نمي‌زنند ؟

بايد گفت زيرا آنها هنوز به بلوغ فكري نرسيده‌اند و يا اينكه براي ابراز احساسشان ، كلمات را نمي‌دانند . اما مي‌توان به آنها كمك كرد .

اگر رفتار فرزند شما شبيه الگوهاي رفتاري زير است ، در اينجا به شما مي‌گوييم كه رفتارشان چه معنايي دارد و همچنين ذكر مي‌كنيم كه چگونه مي‌توان به آنها كمك كرد تا احساس بهتري داشته باشند :

دكتر الكسي مي‌گويد : بگذاريد فرزندتان خودش انتخاب كند كه صبحانه چه بخورد ، يا چه لباسي را براي مسابقه ورزشي بپوشد و در كارهايي از اين قبيل به او حق انتخاب دهيد .

متخصصان مي‌گويند : اگر كودك گاهي اوقات نافرماني كند ، امري عادي است .

او براي اينكه ميزان تحمل شما را بسنجد و همچنين براي اثبات موجوديت خود نافرماني مي‌كند و با اين كار احساس امنيت مي‌كند .

اما اگر پاسخ قانع كننده‌اي براي هر مسئله‌اي نيابد ، چه اتفاقي مي‌افتد ؟

دكتر اميلي فلت پاسخ مي‌دهد : مسئله‌اي او را مي‌آزارد و مطمئناً آن مسئله به شما مربوط نمي‌شود .

ممكن است نافرماني او به دليل سازگاري نداشتن با دوستانش و يا نگراني براي شروع دوره دبستان باشد .