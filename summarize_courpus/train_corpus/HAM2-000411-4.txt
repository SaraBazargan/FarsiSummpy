هپاتيت ب و بارداري

حدود 2 تا 3 ميليون نفر از هموطنان ما ، ناقل هپاتيت ب هستند و زناني كه از ابتلاي خود به اين بيماري آگاه شده‌اند ، سوءالهايي را درباره امكان يا عدم امكان بارداري خود مطرح مي‌كنند كه بايد به آنها پاسخ‌هايي صريح و روشن داد تا ضمن حفظ سلامت جامعه ، افراد مبتلا از تشويش بيهوده رهانده شوند .

آنچه در پي مي‌آيد مطلبي است در مورد هپاتيت ب و حاملگي كه با همكاري انجمن خيريه حمايت از بيماران كبدي تهيه شده است .

عامل بيماري هپاتيت ب ، ويروسي به اندازه 42 نانومتر است كه در سال 1965 توسط آقاي بلومبرگ و همكارانش در فيلادلفياي آمريكا كشف شد ويروس‌ها موجودات بسيار ريز ميكروسكوپي هستند كه با ورود به بدن انسان ، موجب بيماري مي‌شوند .

اين ويروس مي‌تواند وارد كبد شده و درون سلول‌هاي آن تكثير كرده و موجب بيماري كبدي شود .

ناقل بيماري هپاتيت ب به كساني گفته مي‌شود كه ويروس هپاتيت ب در خونشان به مدت بيش از 6 ماه وجود داشته باشد ، حال عمومي خوبي داشته و در بررسي آزمايشگاهي اختلالي در كار كبد آنان مشاهده نمي‌شود .

در چنين شرايطي ويروس به صورت مسالمت‌آميز در داخل بدن وجود دارد ، ولي به كبد آسيبي وارد نمي‌كند .

در اغلب موارد اين افراد علامتي ندارند و به دنبال اهداي خون و يا آزمايش روتين ( چك آپ ) متوجه بيماري خود مي‌شوند .

گاهي ، برخي از ناقلين هپاتيت از ترش كردن و سوزش سردل و احساس سنگيني در سمت راست شكم و بي‌اشتهايي شاكي هستند ، غالباً اين علايم ، ربطي به هپاتيت ب ندارند .

عامل اين بيماري در خون و همه ترشحات بدن ( مانند بزاق ، عرق و . . ) افراد ناقل وجود دارد ، ولي تماس با خون اين افراد مي‌تواند فرد سالم را مبتلا كند .

مهم‌ترين راه انتقال در كشورهاي جهان سوم و ازجمله ايران ، انتقال از طريق مادران آلوده به نوزادان است و اين انتقال هنگام زايمان صورت مي‌گيرد .

مطالعات برخي از پزشكان ايراني در سال 1375 در اهداكنندگان خون نشان داده كه انتقال از مادر آلوده به نوزاد ، مهم‌ترين راه انتقال اين بيماري در ايران است .

امكان پيشگيري انتقال ويروس هپاتيت وجود دارد و با رعايت دستورات بهداشتي و استفاده از واكسن ضدويروس هپاتيت ب مي‌توان مانع ابتلاي افراد سالم شد .

يكي ديگر از راه‌هاي ابتلا به هپاتيت ب استفاده از وسايل غيراستريل دندانپزشكي ، سوراخ كردن غيربهداشتي گوش ، تزريقات غيربهداشتي زيرجلدي ، طب سوزني ، خال‌كوبي و حجامت روي مي‌دهد .

خانم‌هاي ناقل هپاتيت ب ، اغلب اين سؤال را مي‌پرسند كه آيا مي‌توانند حامله شوند ؟

اين ويروس چه خطري را براي فرزندان آنان دارد ؟ تغذيه شيرخوار با شير مادر مي‌تواند خطرناك باشد ؟

متأسفانه در برخي موارد ، ارائه پاسخ‌هاي غلط توسط افراد بي‌اطلاع و ناآگاهي ، سبب نگراني و اضطراب‌هاي بي‌مورد درخانم‌هاي ناقل اين بيماري مي‌شود .

ما فكر مي‌كنيم كه كسب اطلاعات صحيح از طريق پزشكان ، راه حل چاره است .

به‌طوركلي منعي براي بارداري در زنان ناقل هپاتيت ب وجود ندارد ، ولي خطر انتقال ويروس هپاتيت ب ، از مادران ناقل به نوزادان وجود دارد .

حاملگي براي زنان ناقل هپاتيت مضر نيست ، ولي پيگيري آنان ضرورت دارد .

واكسن نوبت دوم يك ماه بعد از نوبت اول بايد تزريق شود و واكسن نوبت سوم شش ماه بعد از اولين تزريق بايد تزريق شود .