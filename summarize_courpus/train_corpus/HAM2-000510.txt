ريتم موسيقايي از سكون تا حركت

چندي پيش نمايشگاهي از نقاشي‌هاي فرهاد جليليان كه با شيوه ابرو باد كار شده است ، در گالري همايوني برپا شد .

جليليان دانشجوي مجسمه سازي دانشكده هنرهاي زيباست .

وي در تيرماه سال گذشته نمايشگاهي از كارهاي ابر وباد را به همراه حجم‌هاي انتزاعي برگزار كرد همچنين در دوسالانه نگارگري موزه هنرهاي معاصر در سال 74 نيز شركت داشت .

جليليان گواهي‌نامه ممتاز از انجمن خوشنويسان هم دارد و مدتي مدرس اين انجمن بوده است .

شيوه ابروباد از دوره قاجار پاگرفته و پس زمينه خوشنويسي بوده است ، ولي نقاشي‌هاي جليليان مي‌خواهند اين وابستگي را بشكنند و هويت مستقلي بوجود آورند .

نقاشي‌ها با اينكه انتزاعي هستند ، ولي ريتم هم دارند ؛ يك ريتم موسيقايي .

براي مثال يكي از آثار به نمايش درآمده ، چمنزاري را نشان مي‌دهد كه باد چمن‌ها را موج موج رقصانده كه اگر چشم‌ها را ببنديم و به گونه‌اي ديگر ببينيم ، قطعه‌اي از يك تالاب است كه سنگي در آن افتاده و موج ايجاد كرده است همين طور تركيب همگون قرمز و زرد تداعي غروب در تنهايي بركه است .

طبقه طبقه بودن و مرحله به مرحله بودن موج‌ها بيانگر از جزء به كل رسيدن است و برعكس .

در نقاشي ديگر سبك كار بسيار شبيه مينياتور است ، ولي با يك تفاوت و آن اين كه همه رنگ‌ها تيره و مرده‌اند .

خطوط در كش و قوسند .

انرژي‌ها همه منفي است و تنها نقطه اميد ، سه گل قرمزند .

همه اجزاء نگاره يا ثناگوي گل هستند ( مثل پرنده ) ، يا تاراجگر گل ( مثل اژدها ) البته از دل سياهي‌هاست كه يك گل بوجود مي‌آيد تابلويي ديگر ، زيبايي اعتدال را نشان مي‌دهد .

سمت چپ تابلو اشكال هندسي بيضي و دايره بزرگند و تيره .

سمت راست تابلو اشكال هندسي كوچكند و زنجيره‌اي با رنگ‌هاي قرمز و گرم .

حد وسط اين دو منطقه سردسيري و گرمسيري ناحيه‌اي است كه مثل بازار ميوه پر از نعمت است ، با تركيبي از انواع رنگ‌ها نقاشي ديگر يك لاك پشت است كه سبك كار با اجزاي و پيكر لاك پشت تناسب دارد .

لاك لاك پشت چند ضلعي است و محدب روي خود لاك هم چند ضلعي‌هاي برجسته وجود دارد همين طور پاهاي لاك پشت خال خال است و اين خصوصيات ويژه در حال و هواي اثر به خوبي تجلي يافته‌اند . رنگ دست و پا و سر لاك پشت بسيار كم‌رنگ است .

پنهان بودن دست و پاي لاك پشت در زير لاك و خجالتي بودن اين حيوان شايد توجيه آن باشد .

نقاشي ديگر به نظر مغزي است كه در درون آن همه چيز هست ، مثل مغز همه ما .

يك كلاغ كه منقارش باز است ، شايد غذا مي‌خواهد .

داركوبي كه نوك مي‌زند تا دريچه‌اي به دنياي بيرون بگشايد .

شمعي كه در حال سوختن است ، شمع زندگي ماست و سمندري كه شروري بعضي از مغزها را نشان مي‌دهد .

يك نقاشي مغز ديگر هم هست .