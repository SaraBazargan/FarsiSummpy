بازتابي فراتر از انگيزش نويسنده

بررسي تحليلي زندگي اجتماعي و ادبي داستايفسكي با نگاهي به جنايت و مكافات ( بخش پاياني ) شخصيت قهرمان اصلي رمان چگونه است ؟

روديا داراي شخصيتي عصبي و بيمارگونه همچون شخصيت داستايفسكي است كه در آغاز داستان به ابرمرد اعتقاد دارد .

به نظر او اين ابرمردان هستند كه تاريخ را مي‌سازند و به آن مسير و شكل مي‌دهند .

به نظر روديا اين ابر مردان وراي نظام حقوقي - اخلاقي جامعه قرار دارند و از طرفي ديگر او كه به خوبي بي‌اصالتي نظام اجتماعي و بخصوص ساختار اخلاقي - حقوقي اجتماع را دريافته ؛ به ضرورت تغيير اين نظام اجتماعي واقف است .

او براي اثبات قدرت دروني خويش براي ايفاي نقش ابرمردي و از سوي ديگر در جهت نفي ناخودآگاه نظام اجتماعي تصميم به كشتن و غارت پيرزن رباخوار مي‌گيرد .

او كه براي آغاز و امتحان ايفاي نقش ابرمردي و همچنين براي ايجاد شرايط مادي اين نقش براي خود به حقيرترين عمل دست زده نمي‌تواند اين موضوع را در ادامه براي خود حل كند .

از سويي ديگر ؛ او نمي‌تواند با عقايد موجود اجتماع كاملاً تسويه حساب كرده ، افكار منسجم نويني را در خود رشد دهد .

به اين علت‌هاست كه در مرحله بعدي از قتل ، به تناقض دروني گرفتار شده نهايتاً تسليم نظام موجود و بخصوص انگاره‌هاي اخلاقي - حقوقي اجتماع مي‌شود و اين چيزي جز قبول و تسليم در مقابل انگاره‌هاي مذهبي گونه موجود جامعه ( كه ملغمه‌اي است از خرافه و سودپرستي سوداگرانه و اخلاق پدرسالارانه فئودالي - بورژوايي ) نيست .

در واقع روديا نمي‌تواند سرانجامي جز اين داشته باشد .

چرا كه داستايفسكي چنين مي‌خواهد .

زيرا خود داستايفسكي در مسير زندگي بعد از دستگيري و در روند زندان و تبعيد به جايي رسيده كه با قلم خويش روديا را به آنجا مي‌رساند ، چنان‌كه داستايفسكي پيش از نوشتن جنايت و مكافات در نامه‌اي به برادرش نوشته بود : شروع به نوشتن رماني مي‌كنم ، . . و در آن از قلب و خون خودم مايه بگذارم .

طرح اين رمان را از زندان با اعمال شاقه پي‌ريزي كردم كه با اندوه و سرخوردگي دست به گريبان بودم . البته به لحاظ مكانيزم دروني داستان نيز ، روديا راهي جز اين ندارد .

زيرا روديا راسكولنيكوف از آغاز ملغمه متناقضي از افكار كهنه و خرافي و انديشه‌هاي نو و پيشروست ، كه بر بستري كهنه و پوسيده رشد مي‌كند و نهايتاً راهي جز بازگشت به اين بستر كهنه و پوسيده ندارد .

روديا ، روحيه متناقضي دارد : روحيه‌اي كه متشكل از كفر و طغيان ، صبر و تسليم ، علم و خرافه است ؛

و اين در واقع چيزي جز روحيه خود داستايفسكي نيست .

روديا كسي نيست جز يكي از صورت‌هاي ممكن فئودور داستايفسكي ، يعني در واقع روديا همان فئودوراست كه در شرايطي خاص قرار گرفته وكنش و واكنش‌هاي خاصي كه هيچ ، از خصلت‌هاي داستايفسكي دور نيست از خود بروز مي‌دهد .

به عبارت ديگر ، روديا توجيه ، انفعال و بريدن از مبارزه و انديشه‌هاي مبارزاتي و آزادي خواهانه داستايفسكي بعد از دستگيري و تبعيد است .

خارج از اينكه روديا در واقع يكي از حالات ممكن داستايفسكي است ؛

به لحاظ مكانيزم دروني داستان نيز ، روديا نمي‌تواند جز اين گونه منفعل و گوشه‌نشيني كه هست