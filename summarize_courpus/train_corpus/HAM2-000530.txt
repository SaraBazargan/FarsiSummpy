مهاجراني از سينماگران ممتاز ايراني قدرداني كرد .

عزت‌الله انتظامي به نمايندگي از هنرمندان ايراني : اميدوارم وزير فرهنگ و ارشاد ما را ترك نكند .

سيد عطاءالله مهاجراني وزير فرهنگ و ارشاد اسلامي برخي از ديدگاههاو تحركات در حوزه‌هاي مختلف سياست و فرهنگ را به حركت غازها تشبيه كرد و گفت : پرواز غازها زيباست .

مهاجراني در مراسم تجليل از سه فيلمساز ايراني برگزيده جشنواره فيلم كن در خانه سينما افزود : غازها با زيبايي هر چه تمام‌تر پرواز مي‌كنند و هر يك از غازها به نوبت در رأس پيكان حركت آنان قرار مي گيرند و پس از مدتي به نرمي جاي خود را با غاز ديگر عوض مي‌كنند .

وي افزود بر خلاف غازها ، بوفالوها اصلابه اطراف توجه ندارند و در هنگام حركت يكديگر را لگد مي‌كنند و حركت آنان موزون نيست مهاجراني كه سخنانش با تشويق حاضران روبرو شد ، گفت : حركت بوفالوهااصلا زيبا نيست .

وي عقل ، شكيبايي و تدبير را عوامل موثر در حركت‌هاي فرهنگي و سياسي دانست و شكل‌گيري مجلس ششم را نمونه‌اي از پرواز زيباي غازها توصيف كرد .

وزير فرهنگ و ارشاد اسلامي تصريح كرد : بر اساس ديدگاه بوفالوها مجلس ششم نمي‌بايد شكل مي‌گرفت ، بايد لگدكوب مي‌شد و رأي مردم بايد خط مي‌خورد .

مهاجراني رفتن يا ماندنش را در سمت وزارت فرهنگ و ارشاد اسلامي رد ياتاييد نكرد ، اما گفت : حركت و رشدي كه در جامعه اتفاق افتاده به گونه‌اي نيست كه به فرد متكي باشد .

وي افزود : ممكن است افراد در سرعت بخشيدن يا كند كردن حركت‌ها موثرباشند ، اما اين تأثير ، تعيين كننده نيست .

مهاجراني از نقش روزنامه‌نگاران در تحولات جامعه قدرداني كرد و گفت : روزنامه‌نگاران ما در اين مقطع بسيار تلاش كردند و با رشادت و سربلندي وظيفه خود را انجام داده و مي‌دهند .

وزير فرهنگ و ارشاد اسلامي با اشاره به موفقيت سينماگران ايراني در جشنواره كن گفت : مردم ايران اين شايستگي را دارند كه صداي هنرمندانشان جهان را پر كند .

پيش از سخنان مهاجراني ، عزت‌الله انتظامي هنرمند نامدار ايراني به نمايندگي از هنرمندان گفت : اميدوارم وزير فرهنگ و ارشاد اسلامي ما را ترك نكند .