سرانجام ، ادبيات چهره واقعي آفريقاي جنوبي را نشان داد .

نگاهي به زندگي و آثار آلن پيتون ، شاعر و نويسنده نهضت ضد آپارتايد .

پيش از هر چيز اين نكته را به ياد داشته باشيد : بزرگ‌ترين خدمت به صلح و عدالت جهاني آن است كه هر انساني كاري كند كه صلح و عدالت در كشور خود او برقرار باشد .

فكر عدالت عامل نيرومندي است اما چون به عمل درآيد عاملي نيرومندتر مي‌شود و مي‌تواند در احوال همه مردم جهان به شدت تأثير كند .

اين جملات آخرين سطرهاي كتاب سرزمين و مردم آفريقاي جنوبي است كه در آن پيتون دغدغه‌هاي خود را يك بار ديگر عرضه مي‌كند .

اين جملات اگر چه فقط در كتاب مذكورآمده اما در همه آثار او بازتاب داشته است .

زيرا اگر چه پيتون اهداف نيكوكارانه بسياري در زندگي داشته اما مفهوم عدالت براي او سرلوحه رسيدن به كمال انساني است .

آلن استوارت پيتون نويسنده سفيدپوست آفريقاي جنوبي و مبارز سرسخت نظام آپارتايد در 11 ژانويه 1903 در شهر پيتر مارتيزبورگ در ايالت ناتال در آفريقاي جنوبي به دنيا آمد .

پدرش جيمز پيتون اسكاتلندي الاصل بود كه در 1895 به آفريقاي جنوبي مهاجرت كرده بود .

مادر آلن نيز يونيس واردر نام داشت كه دختر يك انگليسي مهاجر بود .

جيمز پيتون يك مسيحي بسيار متعصب و سخت‌گير بود و محدوديت‌هاي بسياري براي آلن ايجاد مي‌كرد و همين اعمال او باعث تنفر پسر خردسالش از هر نوع استبداد و تمركز قدرت شد .

البته تأثير او بر آلن جنبه‌هاي مثبت نيز به همراه داشت كه از آن جمله مي‌توان عشق به مطالعه و علاقه به طبيعت را نام برد ؛

دو عاملي كه سبب فعاليت زياد و خستگي‌ناپذيري آلن در برابر مشكلات بود .

آلن در فاصله سال‌هاي 181914 در كالج مارتيزبورگ و در 241919 در دانشگاه ناتال به تحصيل پرداخت كه حاصل آن دريافت دانشنامه تعليم و تربيت و ليسانس رياضيات و فيزيك بارتبه ممتاز بود .

او در 1920 نخستين شعرش را با عنوان به يك عكس در مجله دانشگاه ناتال منتشر كرد و در 1924 به عنوان نماينده دانشجويان كشورش در كنفرانس شاهنشاهي لندن انتخاب شد .

پيتون در سال‌هاي 281925 به تدريس رياضيات و شيمي در دبيرستان شهر ايكسوپو پرداخت و در اين ميان در 1927 با جن هندريك هوفماير آشنا شد كه مردي آگاه و خردمند بود .

هوفماير كم كم الگوي او شد و پيتون در نتيجه آشنايي با چنين مردي به يكباره تدريس براي فرزندان ثروتمندان را رها كرد و به فعاليت‌هاي اجتماعي روي آورد .

پيتون به هوفماير دلبستگي خاصي داشت و سرانجام نيز در 1964 شرح حال او را در كتابي منتشرساخت .

او در 1928 با دوريس اليو فرانسيس در ايكسوپو ازدواج كرد و به دنبال آن براي تدريس در كالج مارتيزبورگ به اين شهر نقل مكان كرد .

در اواسط دهه 1940 به نوشتن مقالاتي پيرامون تبهكاري و قوانين كيفري مربوط به آن دست زد و به اين علت كه اطلاعاتش كافي نبود به آمريكا و كانادا سفر كرد و در حين اين سفر به نوشتن نخستين رمانش با نام گريه كن سرزمين محبوب من پرداخت .